{
  "11001": "<w>वृद्धिः</w> - प्रथमान्तम्, <w>आत्</w> - प्रथमान्तम्, <w>ऐच्</w> - प्रथमान्तम् ॥",
  "11002": "<w>अत</w> - प्रथमान्तम्, <w>एङ्</w> - प्रथमान्तं, <w>गुणः</w> - प्रथमान्तम् ॥",
  "11007": "<w>हलः</w> - प्रथमान्तम्, <w>अनन्तराः</w> - प्रथमान्तं, <w>संयोगः</w> - प्रथमान्तम् । आनन्तर्ये = व्यवधानाभावः । व्यवधानञ्च विजातीयेनैवेत्याशयेनाह - <w>अज्भिरिति</w> । हलौ च हलश्च हला इत्येकशेषः, तेन द्वयोर्बहूनाञ्च संयोगसञ्ज्ञेति लभ्यते । तेन शिक्षेत्यादौ <hl>गुरोश्च हल</hl> इत्यप्रत्ययसिद्धिः । समुदायस्यैव च संयोगसञ्ज्ञा, संयोग इति महासञ्ज्ञाकरणात् ॥",
  "11008": "अनुनासिकसञ्ज्ञां दर्शयति - <w>मुखेति</w> । मुखेन सहिता - मुखसहिता, मुखसहिता चासौ नासिका च - मुखनासिका । उच्यते (-उच्चार्यते-) असौ वचनः । कर्मणि ल्युट् । मुखनासिकया वचनः - मुखनासिकावचन इति विग्रहः । अनुनासिकभिन्नश्चाऽननुनासिकः । ननु किं सर्वेषामेवाऽचामविशेषेणाऽष्टादश भेदाः ?, नेत्याह - <w>तदित्थमिति</w> । \"ऊकालोऽच्\" \"उच्चैरुदात्तः\" \"नीचैरनुदात्तः\", \"समाहारः स्वरितः\", \"मुखनासिकावचन\" इति पञ्चसूत्रोप्रवृत्त्याऽक्षु यल्लब्धं तत्, इत्थम् = अमुना प्रकारेण - वेदितव्यमित्यर्थः । भेदाः = प्रकाराः । ते च - (१) ह्रस्वोदात्ताऽनुनासिकः, (२) ह्रस्वोदात्ताननुनासिकः, (३) ह्रस्वानुदात्ताऽनुनासिकः, (४) ह्रस्वानुदात्ताननुनासिकः, (५) ह्रस्वस्वरितानुनासिकः, (६) ह्रस्वस्वरिताननुनासिकः । इति ह्रस्वेषु षट् । (७) दीर्घोदात्तानुनासिकः, (८) दीर्घोदात्ताननुनासिकः, (९) दीर्घानुदात्तानुनासिकः, (१०) दीर्घानुदात्ताननुनासिकः, (११) दीर्घस्वरितानुनासिकः, (१२) दीर्घस्वरिताननुनासिकः । इति दीर्घेषु षट् । (१३) प्लुतोदात्तानुनासिकः, (१४) प्लुतोदात्ताननुनासिकः, (१५) प्लुतानुदात्तानुनासिकः, (१६) प्लुतानुदात्ताननुनासिकः, (१७) प्लुतस्वरितानुनासिकः, (१८) प्लुतस्वरिताननुनासिकः - इति प्लुतेषु षडिति रीत्याऽकारादीनामष्टादश भेदा बोध्याः । तस्येति । <w>तस्य</w> = लृवर्णस्य विवृतस्य । \"होतृ-लृकार\" इत्यत्र सवर्णदीर्घे होतॄकार इति दीर्घॠकारघटितो भाष्यप्रयोगोऽत्र (लृवर्णस्य दीर्घाऽभावे) मानम् । ईषत्स्पृष्टस्य लृकारस्य दीर्घत्वन्तु इष्टमेव । <w>ह्रस्वाऽभावादिति</w> । एचो यदि ह्रस्वाः स्युस्तर्हि त एव \"अइउ\" इतिवद्वर्णसमाम्नाये पठ्येरन्, एवं च ह्रस्वा एचो न सन्त्येवेति लब्धम् ॥",
  "11009": "<<अणुदित् सवर्णस्य चाप्रत्ययः>> [[१.१.६९]] इति (अष्टादशानामकारेकारादीनाम्) \"अ-इ-उ\" इत्यादिसञ्ज्ञां वक्ष्यन् तदुपयोगिनीं सवर्णसञ्ज्ञां तावदाह - <w>तुल्येति</w> । तोलनं - तुला, तुलया समितं - तुल्यम् । तुल्यञ्च तुल्यञ्च तुल्यौ । अस्यन्ति - उच्चारयन्ति - वर्णान् अनेनेति - आस्यम् । आस्ये भवम् - आस्यम् । प्रकृष्टो यत्नः - प्रयत्नः । आस्यञ्च प्रयत्नश्च - आस्यप्रयत्नौ, तुलावास्यप्रयत्नौ तस्य तत् - <w>तुल्यास्यप्रयत्नम्</w> - प्रथमान्तम् । <w>सवर्णं</w> - प्रथमान्तम् । अत्र आस्यशब्दो न मुखमात्रपरः, सर्वेषु वर्णेषु आस्यस्य जनकस्य तुल्यतया तदुपादानस्य वैयर्थ्यापत्तेः, किन्तु आस्यपदम् - आस्यभवस्थानपरम्, प्रयत्नस्य पृथगुपादानात् । वर्णोत्पत्त्यव्यवहितप्राग्भावित्वरूपप्रकर्षवत्त्वात्प्रकृष्टो यत्न इह आभ्यन्तरः । \"कण्ठादी\"ति वक्तुमुचितं, शिक्षायां कण्ठादितयैव स्थानानां निर्द्देशात् । <w>मिथः</w> = परस्परम् । <w>ऋलृवर्णयोरिति</w> । आ च आ च रलौ, रलौ च तौ वर्णौ च ऋलृवर्णौ, तयोरिति विग्रहः । यद्वा आ च लृवर्णश्च ऋलृवर्णौ, तयोरिति विग्रहः । परिनिष्ठितविभक्त्या समास इति पक्षे तु उश्च उल् च ऋलोः, तयोश्च तयोर्वर्णयोरिति विग्रहो बोध्यः । \"ऋत्यक\" इति प्रकृतिभावः । अत्र च - भोः सूत्रकार ! ननु त्वया न्यूनमुक्तं, त्वया इदमपि वाच्यं, किन्तद्वाच्यं ? - भिन्नस्थानिकयोः ऋलृवर्णयोरपि सावर्ण्यं वाच्यमिति च वार्त्तिकाऽर्थः । कस्य किं स्थानमित्याशङ्क्याह - <w>अकुहेति</w> । अश्च कुश्च हश्च विसर्जनीयश्च ते - अकुहविसर्जनीयाः, तेषामिति विग्रहः । \"अ\" पदेन अष्टादशभेदा ग्राह्याः । विसर्जनीयपदेन अकाराश्रयो विसर्ग एव ग्राह्यः, साहचर्यात् । तेन \"अयोगवाहा विज्ञेया आश्रयस्थानभागिनः\" इति शिक्षया न विरोधः । यद्यपि सर्ववर्णोच्चारणे कण्ठव्यापार आवश्यकस्तथापि चकाराद्युच्चारणे ताल्वादिव्यापारोऽपि आवश्यकः, आकाराद्युच्चारणे तु न ताल्वादिव्यापारावश्यकतेति तेषां कण्ठस्थानत्वोक्तिरिति भावः । कचयोर्यावत्स्थानसाम्याऽभावान्न मिथः सावर्ण्यमित्यपि बोध्यम् । <w>इच्विति</w> । इश्च चुश्च यश्च शश्च ते - इचुयशाः, तेषाम् - इचुयशानामिति विग्रहः । अत्र - \"इ\" पदेन इकारस्य अष्टादश भेदा ग्राह्याः । <w>ऋटुरषेति</w> । आ च टुश्च रश्च षश्च ते - ऋटुरषाः, तेषाम् - ऋटुरषाणाम् । <w>लृतुलसेति</w> । आ च तुश्च लश्च सश्च लृतुलसाः, तेषाम् - लृतुलसानाम् । दन्तपदं तत्संयुक्तदन्तमूलप्रदेशपरम्, अतो भग्नदन्तस्याप्युच्चारणं भवति । <w>उपूपेति</w> । उश्च पुश्च उपध्मानीयश्च - उपूपध्मानीयाः, तेषाम् । उश्च पश्च - उपौ, उपौ ध्मायते येनासौ - उपध्मानः = ओष्ठः, उपध्माने भव उपध्मानीय इति विग्रहेण उपध्मानीयस्य ओष्ठस्थानत्वस्य लाभ इत्याशयेन तस्याऽत्र ओष्ठस्थानतोक्ता । <w>ञमेति</w> । ञश्च मश्च ङश्च णश्च नश्च - ञमङणनाः, तेषामिति विग्रहः । चेन स्वस्ववर्गानुकूलं ताल्वादि समुच्चीयते । <w>एदौतोरिति</w> । एच्च ऐच्च - एदैतौ, तयोः - एदैतोः । अत्र तपरस्य मुखसुखार्थतया लोकानुभवसिद्धार्थानुवादकेतपरशास्त्राऽप्रवृत्त्या च प्लुतानामपि तत्स्थानत्वं बोध्यम् । कण्ठश्च तालु च - अनयोः समाहारः - कण्ठतालु । एवं कण्ठोष्ठमित्यपि । दन्ताश्च ओष्ठौ च एषां समाहारः - दन्तोष्ठम् । एवञ्च वकारस्य दन्तस्थानता ओष्ठस्थानता च लभ्यते । दन्तोष्ठादि तु न समुदितं स्थानम्, \"अष्टौ स्थानानी\"ति शिक्षाविरोधात् । स्थानान्युक्त्वा प्रयत्नं तावन्निर्द्दिशति - <w>यत्न इति</w> । आद्यः = आभ्यन्तरः । तत्र = पञ्चसु यत्नेषु मध्ये । \"प्रयतन\"मिति नपुंसके भावे ल्युडन्तम् । प्रयत्न इत्यर्थः । ह्रस्वस्याऽवर्णस्य = देवदत्तादिघटकस्याऽवर्णस्य । प्रयोगे = परिनिष्ठितानां \"रामः\" इत्यादीनामुच्चारणे । प्रक्रियादशायां = प्रयोगसाधनावसरे । शास्त्रीयकार्यप्रवृत्तौ । <w>विवृतमेवेति</w> । तस्य विवृतत्वं प्रतिज्ञेयमित्यर्थः । तेन <qt>दण्ड-आढकम्</qt> इत्यत्र ह्रस्वस्याऽकारस्य सवर्णदीर्घे कर्त्तव्ये विवृतं प्रयतनमाकारस्यापि विवृतं प्रयतनमिति ह्रस्वदीर्घयोरकाराऽऽकारयोः परस्परं सावर्ण्यादकः सवर्णे इति दीर्घः सिद्ध्यति । अन्यथा तत्र संवृतस्य ह्रस्वाऽकारस्य विवृतेन दीर्घेण सावर्ण्याऽभावाद्दीर्घो न स्यात् । ह्रस्वस्याऽवर्णस्य प्रयोगे संवृतत्वञ्च <<अ अ>> [[८.४.६८]] इति सूत्रबलादेव लभ्यते । प्रक्रियादशायान्तु <<पूर्वत्रासिद्धम्>> [[८.२.१]] इति संवृतविधेरसिद्धत्वाद्विवृतत्वमेवावशिष्यते इत्यवधेयम् । <w>बाह्यप्रयत्न इति</w> । बाह्यप्रयत्ना यद्यपि सवर्णसञ्ज्ञायामनुपयुक्ताः, एवञ्च तेषामिहोपादानं व्यर्थं, तथापि वाग्घरिरित्यादावान्तरतम्यपरीक्षायान्ते उपयोक्ष्यन्ते इति प्रसङ्गादत्र ते दर्शिताः । उदात्तादिशब्दाश्च धर्मपराः । लोके यत्नप्रयत्नशब्दयोः पर्यायशब्दतया तदनुसारेण बाह्येषु यत्नेष्वपि प्रकृते प्रयत्नशब्द उपात्त इत्यवधेयम् । <w>घोषाश्चेति</w> । अचामपि संवारनादघोषाल्पप्राणत्वमिति प्रकृते चेनाऽचामपि ग्रहणम् । <w>यणश्चेति</w> । चेन अचामपि ग्रहणम् । तेन संवारनादघोषाल्पप्राणत्वमचां लब्धम् । <<सुपां सुलुक्पूर्वसवर्णाऽऽच्छेयाडाड्यायाजालः>> [[७.१.३९]] इतिसूत्रे <hl>इकारस्यान्तर्यतो दकार</hl> इति भाष्यमत्र मानम्, अन्यथा तत्र तदौ पर्यायेण स्याताम्, अल्पप्राणत्वानङ्गीकारे दधौपर्यायेण स्यातामिति ध्येयम् । उदात्तत्वादेरज्धर्मतायाः प्रसिद्धत्वात्तद्व्यवस्था नोक्ता । नाऽतो तदनुक्त्या न्यूनतेत्यपि बोध्यम् । स्पर्शाः = स्पर्शपदव्यवहार्याः । <w>अन्तस्था इति</w> । स्पर्शोष्मणोरन्तः = मध्ये तिष्ठतीति - अन्तस्था, ते अन्तस्थाः । अयमन्तस्थाशब्द आदन्तो, विश्वपाशब्दवत् । <w>ऊष्माण इति</w> । ऊष्मा = वायुः, तत्प्रधाना इत्यर्थः । <w>स्वरा इति</w> । स्वयमेव (उदात्तादिभिः) राजन्ते इति व्युत्पत्त्या अचां स्वरत्वस्य लाभः । स्वरधर्मत्वादुदात्तादयोऽपि \"स्वरा\" इत्युच्यन्ते । \"अं-अः\" इत्युपलक्षणम्, इकारादेरपि, तदाह - अचः पराविति ॥",
  "11011": "<qt>पचेते</qt> इत्यादौ प्रगृह्यत्वार्थं तदन्तविधिमाश्रित्योक्तम् - <w>ईदूदेदन्तमिति</w> <<आद्यन्तवदेकस्मिन्>> [[१.१.२१]] इति सूत्रानुसारादुदाहरति - <w>हरी इत्यादि</w> ॥",
  "11012": "<<ईदूदेद्द्विवचनं प्रगृह्यम्>> [[१.१.११]] इत्यतः \"ईदूदेत्\" इत्यनुवृत्तावपि अदस्शब्दसम्बन्धिमकारात्परस्यैकारस्याऽसम्भवादाह - <w>ईदूताविति</w> । अत्र द्विवचनाननुवृत्तिरितिसूचनाय बहुवचनमुदाहृतम् - <w>अमी इति</w> । <w>अमुकेत्रेति</w> । असति माद्ग्रहणे एकारोऽप्यनुवर्त्तेत, माद्ग्रहणे कृते तु मकारादव्यवहितपरस्यैकारस्याऽसम्भव इति न तदनुवृत्तिः ॥",
  "11014": "<<ईदूदेद्द्विवचनं प्रगृह्यम्>> [[१.१.११]] इत्यतः \"प्रगृह्यम्\" इत्यनुवर्तते, \"एकाच्\" इति च कर्मधारयः - इत्येतदभिप्रायेणाह - <w>एकोजिति</w> । <hl>ईषदर्थे क्रियायोगे मर्यादाभिविधौ च यः । एतमातं ङितं विद्याद्वाक्यस्मरणयोरङित् ॥</hl> ॥",
  "11015": "<<ईदूदेद्द्विवचनं प्रगृह्यम्>> [[१.१.११]] इत्यतः <<निपात एकाजनाङ्>> [[१.१.१४]] इत्यतः \"प्रगृह्यम्\" इति \"निपातः\" इति च द्वयमनुवर्तते । तदन्तविधिरित्याह - <w>ओदन्त इति</w> । अहो इत्यखण्डनिपातः ॥",
  "11016": "<<ओत्>> [[१.१.१५]] इत्यतः <<ईदूदेद्द्विवचनं प्रगृह्यम्>> [[१.१.११]] इत्यतः \"ओत्\" इति \"प्रगृह्यम्\" इति चानुवर्तते । ऋषिशब्दो वेदवाचीत्यभिप्रेत्याह - <w>सम्बुद्धिनिमित्तक इति</w> । शाकल्यो लोपस्य स्मर्ता, पाणिनिर्नेति व्याख्यानानुसारेण शाकल्यमते विष्ण इतीत्युदाहृतम् ॥",
  "11046": "<hl>द्वन्द्वान्ते श्रूयमाणं पदं प्रत्येकमभिसम्बध्यते</hl> इति न्यायमाश्रित्याह - <w>टित्किताविति</w> । यथासङ्ख्यपरिभाषालब्धमर्थमाह - <w>क्रमादिति</w> ॥",
  "11050": "",
  "11051": "<w>उः</w> - षष्ठ्यन्तम्, <w>अण्</w> - प्रथमान्तं, <w>रपरः</w> - प्रथमान्तम् । <w>त्रिंशत इति</w> । तेन ऋपदेन ऋकारलृकारयोरुभयोर्ग्रहणं बोध्यम् । <w>तत्स्थाने</w> - ऋलृवर्णयोः स्थाने । <w>रपर इति</w> । ऋकारस्थाने रपरः, लृकारस्थाने लपर इत्यर्थः । <qt>कृष्ण-ऋद्धिः</qt> इत्यवस्थायाम् - <<आद्गुणः>> [[६.१.८७]] इत्यनेन आकार - ऋकारयोः कण्ठमूर्द्धस्थानिकयोः स्थाने <<उरण् रपरः>> [[१.१.५१]] इति सूत्रसहकारेण कण्ठमूर्धस्थानिके गुणे अरादेशे जलतुम्विकान्यायेन रेफस्योद्ध्रवगमने च <qt>कृष्णर्द्धिः</qt> इति सिद्धम् । कृष्णस्य ऋद्धिः - <w>कृष्णर्द्धिः</w> = भगवतः कृष्णस्य समृद्धिः । <qt>तव-लृकार</qt> इत्यवस्थायाम् - <<आद्गुणः>> [[६.१.८७]] इत्यनेन पूर्वपरयोः कण्ठदन्तस्थानिकयोः अकारलृकारयोः स्थाने <<उरण् रपरः>> [[१.१.५१]] इति सूत्रसहकारेण कण्ठदन्तस्थानिके अलादेशे कृते <qt>तवल्कार</qt> इति सिद्धम् । तव लृकारो वर्ण इत्यर्थः ॥",
  "11052": "<<षष्ठी स्थानेयोगा>> [[१.१.४९]] इत्यनुवर्त्तते । <w>अलः</w> - षष्ठ्यन्तम्, <w>अन्त्यस्य</w> - षष्ठ्यन्तम् । स्थाने विधीयमान आदेशः - षष्ठीनिर्द्दिष्टान्त्यस्य अलः स्यादित्यर्थः । <w>यण इति</w> । यणः संयोगान्तलोपस्य प्रतिषेधो वक्तव्य इत्यर्थः । \"इति यलोपो न भवती\"ति शेषः । सुधीभिरुपास्य इति तृतीयासमासः । <qt>सुधी-उपास्य</qt> इत्यवस्थायां <<तस्मिन्निति निर्द्दिष्टे पूर्वस्य>> [[१.१.६६]] <<स्थानेऽन्तरतमः>> [[१.१.५०]] इति परिभाषासूत्रद्वयसहकारेण <<इको यणचि>> [[६.१.७७]] इति सूत्रेण धकारोत्तरवर्त्तीकारस्य तालुस्थानिकस्य स्थाने तालुस्थानिके यकारेऽनचि चेति धकारस्य वैकल्पिके द्वित्वे <<झलां जश् झशि>> [[८.४.५३]] इति पूर्वधकारस्य दकारे सति प्राप्तस्य <<संयोगान्तस्य लोपः>> [[८.२.२३]] इति प्राप्तस्य लोपस्य <!यणः प्रतिषेधो वाच्यः!> (वा० [[८.२.२३]]) इति प्रतिषेधे <qt>सुद्ध्युपास्यः</qt> इति सिद्धम् । \"अनचि चे\"ति द्वित्वाऽभावपक्षे \"सुध्युपास्यः\" इति रूपं बोध्यम् । सुद्ध्युपास्यः = पण्डितैराश्रयणीयो हरिः, भूपितश्च । \"मधु+अरिः\" इत्यवस्थायामिको यणचीति शास्त्रेण \"स्थानेऽन्तरतम\" इति परिभाषाबलेन स्थानत आन्तर्यादुकारस्य वकारे <<अनचि च>> [[८.४.४७]] इति  धकारस्य वैकल्पिके द्वित्वे <<झलां जश् झशि>> [[८.४.५३]] इति धकारे दकारे प्राप्तस्य संयोगान्तलोपस्य <!यणः प्रतिषेधो वाच्यः!> (वा० [[८.२.२३]]) इति निषेधे <qt>मद्ध्वरिः</qt> इति सिद्धम् । द्वित्वाऽभावे च <qt>मध्वरिः</qt> इति रूपम् । <w>मद्ध्वरिः</w> = मधोर्दैत्यस्य शत्रुर्विष्णुः । एवं <qt>धातृ+अंशः</qt> इत्यवस्थायामिको यणचीतिशास्त्रेण <<स्थानेऽन्तरतमः>> [[१.१.५०]] इति परिभाषासहकृतेन मूर्धस्थानिकस्य ऋकारस्य स्थाने मूर्धस्थानिके रेफादेशे कृतेऽनचि चेति द्वित्वे - प्राप्तस्य संयोगान्तलोपस्य <!यणः प्रतिषेधो वाच्यः!> (वा० [[८.२.२३]]) इति प्रतिषेधे <qt>धात्त्रंशः</qt> इति सिद्धम् । द्वित्वाभावे च <qt>धात्रंशः</qt> इत्यपि रूपं बोद्ध्यम् । <w>धात्त्रंशः</w> = धातुर्ब्रह्मणो भागः । <qt>लृ+आकृतिः</qt> इत्यवस्थायामिको यणचीति सूत्रेण स्थानत आन्तर्यात्लृकारस्य लकारादेशे <qt>लाकृतिः</qt> इति सिद्धम् । उल्-आकृतिः - <w>लाकृतिः</w> = देवमातुरदितेः स्वरूपं, वर्णविशेषस्य लृकारस्य स्वरूपं वा ॥",
  "11053": "",
  "11054": "<<अलोऽन्त्यस्य>> [[१.१.५२]] इत्यस्यापवादोऽयं योगः । <w>सस्येति</w> । अघोषस्य महाप्राणप्रयत्नवतः सस्य तादृश एव थकार इत्यर्थः ॥",
  "11055": "(अनेकाल् यं आदेशः शिच्च स सर्वस्य षष्ठीनिर्द्दिष्टस्य स्थाने स्यात्) । <w>अनेकालिति</w> । <<अलोऽन्त्यस्य>> [[१.१.५२]], <<आदेः परस्य>> [[१.१.५४]] इत्यनयोरपवादोऽयम् । आरम्भसामर्थ्यादाह - <w>अनेकालपीति</w> ॥",
  "11060": "<w>अदर्शनमिति</w> । <w>अदर्शनं</w> - प्रथमान्तं, <w>लोपः</w> - प्रथमान्तम् । <<स्थानेऽन्तरतमः>> [[१.१.५०]] इत्यतः \"स्थाने\" इत्यनुवर्त्तते । \"प्रसङ्गे सती\"ति तदर्थः । तदाह - <w>प्रसक्तस्येति</w> । शास्त्रतोऽर्थतश्च प्रसक्तोच्चारणस्येत्यर्थः । विद्यमानस्येत्यर्थो वा । <w>अदर्शनम्</w> = उच्चारणाऽभावः । अत्र हि दृशिर्ज्ञानसामान्ये । तत्र ज्ञानस्याऽवर्जनीयत्वेन नञा ज्ञानसामग्रीमध्यगता उच्चारणकृता सत्ता निषिध्यते । उच्चारणाऽभावरूपस्याऽर्थस्यैषा लोपसञ्ज्ञा, व्याख्यानात् ॥",
  "11064": "<w>अचः</w> = षष्ठ्यन्तम्, अन्त्य आदिर्यस्य तत् - <w>अन्त्यादि</w> - प्रथमान्तं, (सापेक्षत्वेऽपि गमकत्वात्समासः) । <w>टि</w> - प्रथमान्तम् । (<!शकन्ध्वादिषु पररूपं वाच्यम्!>) शकन्द्ध्वादिषु विषये शकन्द्ध्वादीनामनुरूपं - तत्सिद्ध्यर्थं - पूर्वपरयोः स्थाने पररूपं वक्तव्यमित्यर्थः । <w>तच्च</w> = पररूपञ्च । <w>शकन्धुः</w> = शकदेशकूपः । <hl>पुंस्येवान्धुः प्रहिः कूपः</hl> इत्यमरः । <w>कर्कन्धुः</w> = राजविशेषकूपः, श्वेताश्वकूपो वा । <qt>मनस्+ईषा</qt> इत्यत्र मकाराकारनकारयोर्मध्येऽन्त्योऽच् नकारोत्तराऽकारः, स आदियस्य - \"अस्\" इत्यस्य, तस्य टिसञ्ज्ञा । एवञ्च शकन्द्ध्वादित्वाट्टेः पररूपे \"अस्\" इत्यस्य स्थाने ईकारे जाते <qt>मनीषा</qt> इति सिद्धम् । <w>मनीषाः</w> = बुद्धिः । <w>अयं</w> = शकन्द्ध्वादिः । आकृत्या स्वरूपेणैव गण्यते इति आकृतिगणः । एवञ्च येषु शब्देषु पररूपं करणीयं ते शब्दा अत्र गणे बोध्या इत्यर्थः ॥",
  "11066": "<w>तस्मिन्निति</w> सप्तम्यन्तानुकरणं लुप्तसप्तम्यन्तम् । नागेशमते तु \"अची\"त्यादिसप्तम्यन्तार्थकतच्छब्दात्सप्तमीयं \"तस्मिन्निती\"ति ध्येयम् । <w>इति</w> - अव्ययपदम् । <w>निर्दिष्टे</w> - सप्तम्यन्तम् । <w>पूर्वस्य</w> - षष्ठ्यन्तम् ॥",
  "11067": "<<तस्मिन्निति निर्दिष्टे पूर्वस्य>> [[१.१.६६]] इत्यतः \"निर्दिष्टे\" इत्यनुवर्तते, अत आह - <w>अव्यवहितस्येति</w> ॥",
  "11069": "<w>अण्</w> - प्रथमान्तम्, <w>उदित्</w> - प्रथमान्तं, <w>सवर्णस्य</w> - षष्ठ्यन्तम्, <w>च</w> - अव्ययपदम्, <w>अप्रत्ययः</w> - प्रथमान्तम् । \"सवर्णस्ये\"त्यस्य \"बोधक\"मिति शेषः । अणमुद्दिश्य सवर्णबोधकताऽत्र विधीयते । तेन - अण् उदिच्च सवर्णस्य बोधकं भवतीत्यर्थलाभः । प्रत्ययानामिव अकाराद्यादेशानामपि सवर्णग्रहणवारणाय आह - <w>प्रतीयते इति</w> । एवञ्च यौगिकेन प्रत्ययपदेन आदेशादेरपि ग्रहणमिति <<त्यदादीनामः>> [[७.२.१०२]] इत्यादौ न दीर्घाकारादेर्विधानमित्यवधेयम् । अत्र च चो भिन्नक्रमः, अत आह - <w>उदिच्चेति</w> । <w>अवधीयमान इति</w> न उदिद्विशेषणं, <<चोः कुः>> [[८.२.३०]] इत्यादौ विधीयमानेऽपि सवर्णग्रहस्येष्टत्वात् । अत्रैव = अणुदित्सूत्रे एव । परेण = लण्सूत्रघटकेन णकारेण । <w>अण्</w> - अण्प्रत्याहारः । \"बोध्य\" इति शेषः । एवञ्च इतोऽन्यत्र <<ढ्रलोपे पूर्वस्य दीर्घोऽणः>> [[६.३.१११]] इत्यादौ पूर्वेणैवाण्प्रत्याहारो बोध्यः । तदुक्तं - <hl>परेणैवेण्ग्रहाः सर्वे, पूर्वेणैवाऽण्ग्रहा मताः । ऋतेऽणुदित्सवर्णस्येत्येतदेकं परेण तु ॥</hl> इति । <w>उदित इति</w> । शास्त्रान्तरे \"उदि\"दिति एषां सञ्ज्ञेत्यर्थः । तयाऽत्रापि व्यवहारः । <w>तदेवमिति</w> । तत् = अणि अणुदित्सूत्रप्रवृत्तौ सत्याम् । एवम् फलतीत्यर्थः । यद्वा - तत् = अणुदित्सूत्रप्रवृत्त्या यल्लब्धं तत्, एवम् = वक्ष्यमाणरीत्या बोध्यमित्यर्थः । सञ्ज्ञा = बोधकः । <w>इकारोकाराविति</w> । \"प्रत्येकमष्टादशानां - सञ्ज्ञेति\"ति शेषः । <w>त्रिंशत इति</w> । ऋलृवर्णयोः सावर्ण्यादिति भावः । <w>लृकारोऽपीति</w> । \"त्रिंशतिः सञ्ज्ञे\"ति शेषः । <w>द्वादशानामिति</w> । \"प्रत्येकं द्वादशानां - सञ्ज्ञे\"ति शेषः । एचां ह्रस्वाऽभावादिति भावः । तेन = यवलानां द्वैविध्येन । ते = यवलाः । द्व्योः = अनुनासिकाननुनासिकयोः । एवञ्च - अणुदित्सूत्रबलेन यकारः \"यँ\" \"य\" इत्यनयोर्ग्राहकः, एव वकारः - \"वँ\" \"व\" इत्यनयोः, लकारश्च \"लँ\" \"ल\" इत्यनयोर्ग्राहक इति लब्धम् ॥",
  "11070": "<w>तपरः</w> - प्रथमान्तं, <w>तत्कालस्य</w> - षष्ठ्यन्तम् । \"तत्पर\" इत्यत्र तः परो यस्मादिति बहुव्रीहिः, <<अतो भिस ऐस्>> [[७.१.९]] इत्यत्र तपरकरणात् । अत्र तात्पर इति पञ्चमीतत्पुरुषोऽपि, <<सहिवहोरोदवर्णस्य>> [[६.३.११२]] इत्यत्र वर्णग्रहणात् । तदाह - <w>तःपर इति</w> । वर्णग्रहणे तु तत्सामर्थ्यादत्वावच्छिन्नाष्टादशाकारग्रहणबोधनेन न <<सहिवहोरोदवर्णस्य>> [[६.३.११२]] इत्यत्रास्य तपरसूत्रस्य प्रवृत्तिरिति तच्चारितार्थ्यम् । तः परो यस्मादित्यस्योदाहरणम् - <<अतो भिस ऐस्>> [[७.१.९]] - <qt>विश्वपाभिः</qt> । \"तत्पर\" इति द्वितीयस्योदाहरणं - <<वृद्धिरादैच्>> [[१.१.१]] <<अदेङ्गुणः>> [[१.१.२]] इति । तत्कालेत्यस्य - उच्चारणकालसमकालेत्यर्थः, तत्फलितमाह - <w>उच्चार्यमाण इति</w> । सवर्णस्येत्यपि बोध्यं, तेन हरिभिरित्यत्र <<अतो भिस ऐस्>> [[७.१.९]] न । अकारेकारयोः सावर्ण्याभावात् ॥",
  "11071": "ननु कथमत्राऽणादिप्रत्याहारसिद्धिरत आह - <w>आदिरिति</w> । <w>आदिः</w> - प्रथमान्तम्, <w>अन्त्येन</w> - तृतीयान्तं, <w>सह</w> - अव्ययपदम्, <w>इता</w> - तृतीयान्तम् । <w>मध्यगानामिति</w> । आद्यन्ताभ्यामवयवाभ्यामवयवी समुदाय आक्षिप्यते, तस्य च युगपल्लक्ष्ये प्रयोगाऽभावात्तदवयवेष्ववतरन्ती सञ्ज्ञा मध्यगेषु विश्राम्यति, नत्वाद्यन्तयोः, अणादिसञ्ज्ञास्वरूपान्तर्भावेण तयोः पारार्थ्यनिर्णयात् । <w>स्वस्येति</w> । \"स्वं रूप\"मित्यनुवृत्तेः । तत्र स्वं रूपं चादेरेव गृह्यते नान्त्यस्य, अन्त्येनेत्यप्रधानतृतीयानिर्द्देशादन्त्यस्याऽप्रधानत्वात्, सर्वनाम्नाञ्चोत्सर्गतः प्रधानपरामर्शित्वात् । आदिरेव हि तत्र प्रधानमित्याशयः । <w>यथेति</w> । <<हलन्त्यम्>> [[१.३.३]] <<आदिरन्त्येन सहेता>> [[१.१.७१]] इत्यनयोः प्रवृत्त्येत्यर्थः । <qt>अइउण्</qt> इत्यत्र हि \"हलन्त्य\"मित्यनेनान्त्यणकारस्येत्सञ्ज्ञा । एवञ्च - अन्त्य इत् - णकारः, तत्सहित आदिः - अकारः - \"अ-ण्\"इति । तदिदम् - अण्पदं मध्यगयोः - इ-उवर्णयोः, स्वस्य-अकारस्य च सञ्ज्ञेति - अण्पदेन - अइउवर्णानां ग्रहणमिति भावः । एवं हलादयः सर्वे प्रत्याहाराः साधनीयाः । एवम् = अण्प्रत्याहारवत् । \"इत्यादय\" इत्यस्य \"प्रत्याहारा बोध्याः\" इति शेषः । आदिपदेन-अक्-अट्-अश्-हश्-इत्यादेः परिग्रहः । इमे प्रत्याहाराश्च एकचत्वारिंशत् (४१) । तदुक्तम् - <hl>एकस्मान्ङञणवटा, द्वाभ्यां षस्त्रिभ्य एव कणमाः स्युः । ज्ञेयौ च-यौ चतुर्भ्यो, रः पञ्चभ्यः, श-लौ षड्भ्यः ॥</hl> इति । तत्र चय्-प्रत्याहारस्य <!चयो द्वितीयाः शरि पौष्करसादेः!> (वा० [[८.४.४८]]) इत्यत्र दर्शनात् द्विचत्वारिंशत्प्रत्याहारा इत्यन्ये । \"पाणिनिकात्यायनव्यवहृतानां चतुर्दशसूत्रीसिद्धानां प्रत्याहाराणामियं सङ्ख्ये\"त्यपि बोध्यम् । तेन <<ञमन्ताड्डः>> (उणादि० १.१११) इत्यादावुणादौ ञमादिप्रत्याहाराणामाधिक्येऽपि न क्षतिः ॥",
  "12027": "<w>ऊकाल इति</w> । <w>उकालः</w> - प्रथमान्तम्, <w>अच्</w> - प्रथमान्तम्, <w>ह्रस्वदीर्घप्लुतः</w> - प्रथमान्तम् । <w>ऊकाल इति</w> । उश्च ऊश्च ऊ३श्च वः । वः कालो यस्य असौ - ऊकालः । अत्र हि ऊशब्दस्य कालशब्देन सह सामानाधिकरण्यमुपपद्यते । तत्फलितमाह - वां काल इति । अत्र वां काल इव कालो यस्येति न विग्रहो, व्यधिकरणत्वात् । \"काल\" इति जात्याख्यायामेकवचनम् । \"व\" इति च \"ऊ\" शब्दस्य जसि रूपम् । \"वा\"मिति च \"ऊ\" शब्दस्य आभि रूपम् । कुक्कुटोच्चरिते शब्दे उकारे एकद्वित्रिमात्राणां प्रसिद्धेरकारादयो नोक्ताः । ह्रस्वश्च दीर्घश्च प्लुतश्च एषां समाहारः - <w>ह्रस्वदीर्घप्लुतः</w> । सौत्रं पुंस्त्वम् । इतरेतरद्वन्द्वे सौत्रमेकवचनमिति वा । एकमात्रिकोऽच् ह्रस्वसञ्ज्ञः, द्विमात्रिकोऽच् दीर्घः, त्रिमात्रिकः प्लुतः इत्यर्थः । अत्र च सूत्रे ऊ-उ-उ३ इत्येवं तु न च्छेदः, एवं सति द्विमात्रिकस्य ह्रस्वत्वे एकमात्रिकस्य दीर्घत्वे च <<प्वादीनां ह्रस्वः>> [[७.३.८०]] इत्यस्य <<अतो दीर्घो यञि>> [[७.३.१०१]] इत्यस्य च वैयर्थ्यापत्तेः । \"उ-ऊ३-ऊ\" इत्येवमपि न प्रश्लेषः, एवं सति द्विमात्रिकस्य प्लुतत्वेन \"ओमभ्यादाने\" इति प्लुतविधेर्वैयर्थ्यापत्तेः, ओमित्यस्य द्विमात्रिकतया तस्येदानीं प्लुतत्वस्य स्वतः सिद्धत्वात् । नापि \"ऊ३-ऊ-उ\" इति एकमात्रिकस्यान्तेच्छेदः, \"विभाषा पृष्टप्रतिवचने हे\"रिति हेरिकारस्य प्लुतविधेरानर्थक्यापत्तेः । <w>क्रमादिति</w> । यथासङ्ख्यसूत्रलभ्यमिदम् । लौकिकन्यायसिद्धं वा । सः - लब्धह्रस्वादिसञ्ज्ञकोऽच्, प्रत्येकमुदात्तादिभेदेन = उदात्तानुदात्तस्वरितभेदेन (उदात्तत्वानुदात्तत्वस्वरितत्वधर्मैः) - <w>त्रिधा</w> = त्रिप्रकारक इत्यर्थः । तदित्थं (१) ह्रस्व उदात्तः, (२) ह्रस्वोऽनुदात्तः, (३) ह्रस्वः स्वरितः । (४) दीर्घ उदात्तः, (५) दीर्घोऽनुदात्तः, (६) दीर्घः स्वरितः, (७) प्लुत उदात्तः, (८) प्लुतोऽनुदात्तः, (९) प्लुतः स्वरितः । - इति नवभेदाः । एवञ्च अकारादीनां प्रत्येकं नव भेदा इति लब्धम् ॥",
  "12029": "(ताल्वादिषु सभागेषु स्थानेषूर्ध्वभागे निष्पन्नोऽजुदात्तसंज्ञः स्यात्) । तत्र उदात्तसञ्ज्ञासूत्रमाह - <w>उच्चैरिति</w> । <w>उच्चैः</w> - अव्ययपदम्, <w>उदात्तः</w> - प्रथमान्तम् । प्रकृते उच्चैस्त्वं न श्रवणकृतम्, उपांशु उच्चरिते उदात्तेऽव्याप्तेः, किन्तु स्थानकृतम् । उच्चैरिति चाधिकरणशक्तिप्रधानम् । अधिकरणत्वञ्च उच्चारणक्रियानिरूपितम् । <<ऊकालोऽज्झ्रस्वदीर्घप्लुतः>> [[१.२.२७]] इत्यतोऽजित्यनुवर्त्तते । एवञ्च ताल्वादीनाम् ऊर्ध्वभागे निष्पन्नः - उच्चरितोऽच् उदात्तसञ्ज्ञ - इति लब्धम् । ऊर्ध्वाऽधोभागव्यवहारोहि ताल्वादिस्थानानां सभागत्वे एव सम्भवति ॥",
  "12030": "(ताल्वादिषु सभागेषु स्थानेष्वधोभागे निष्पन्नोऽजनुदात्तसंज्ञः स्यात्) । अनुदात्तसञ्ज्ञासूत्रमाह - <w>नीचैरिति</w> । अत्रापि नीचैरित्यधिकरणशक्तिप्रधानम् । पूर्ववदेवोच्चारणक्रियानिरूपितमधिकरणत्वम् । एवञ्च - ताल्वादीनामधोभागे निष्पन्नोऽजनुदात्तसञ्ज्ञ इत्यर्थो बोध्यः ॥",
  "12031": "(उदात्तानुदात्तत्वे वर्णधर्मौ समाह्रियेते यस्मिन् सोऽच् स्वरितसंज्ञः स्यात्) । स्वरितसञ्ज्ञासूत्रमाह - <w>समाहार इति</w> । पूर्वसूत्रेभ्य \"उदात्त\" इति, \"अ\"जिति चानुवर्त्तते । \"उदात्त\" इति \"अनुदात्त\" इति च धर्मप्रधानो निर्देशः, षष्ठ्या च तयोर्विपरिणामः । समाहार इति चाधिकरणे घञ् । तदेवम् - \"उदात्तत्वानुदात्तत्वयोर्धर्मयोर्यस्मिन्नचि सम्मेलनं सोऽच् स्वरितसञ्ज्ञः\" इत्यर्थो लभ्यते । <w>स इति</w> । सः = लब्धह्रस्वोदात्तादिसञ्ज्ञकोऽच् पूर्वोक्तरीत्या नवविधोऽपि, प्रत्येकम् अनुनासिकत्वाननुनासिकत्वाभ्याम् = अनुनासिकत्वेन, अननुनासिकत्वेन च धर्मेण, द्विधा - द्विप्रकारक इत्यर्थः । एवञ्चाऽचामष्टादशभेदलाभः ॥",
  "13001": "<w>भूवादय इत्यत्र</w> - भूश्च वाश्च भूवौ, आदिश्च आदिश्च - आदी, भूवादी येषां ते भूवादय इति विग्रहः ॥",
  "13002": "<w>उपदेशे</w> - सप्तम्यन्तम्, <w>अच्</w> - प्रथमान्तम्, <w>अनुनासिकः</w> - प्रथमान्तम्, <w>इत्</w> - प्रथमान्तम् । प्रतिज्ञायते इति - <w>प्रतिज्ञा</w> । (<<आतश्चोपसर्गे>> [[३.३.१०६]]) आतश्चोपेति कर्मण्यङ् । अनुनासिकस्य भावः - आनुनासिक्यम् । प्रतिज्ञा आनुनासिक्यं येषान्ते - <w>प्रतिज्ञाऽनुनासिक्याः</w> । पाणिनिना प्रोक्ताः - <w>पाणिनीयाः</w> । पाणिनीया इत्यस्य - पाणिनिप्रभृतिप्रोक्ता वर्णा - इत्यर्थः । प्रतिज्ञाविषयाऽऽनुनासिक्यवन्त इत्यर्थः । प्रतिज्ञा च \"अयमेवम्\" इति कथनं, वर्णानां तत्त्वज्ञापको व्यवहारश्च । यद्यपि सूत्रकार कृतोऽनुनासिकपाठ इदानीं परिभ्रष्टस्ततथापि वृत्तिकारादिव्यवहारबलेन यथाकार्यं प्राक्स्थित इत्यनुमीयते इति भावः । लण् च तत्सूत्रञ्च, लण्सूत्रं, लण्सूत्रे तिष्ठतीति लण्सूत्रस्थः, लण्सूत्रस्थश्चासौ अवर्णश्च लण्सूत्रस्थावर्णः, तेनेति (<w>लण्सूत्रस्थावर्णेन</w>) विग्रहः । लण्सूत्रघटकाऽकारस्य <<उपदेशेऽजनुनासिक इत्>> [[१.३.२]] इत्सञ्ज्ञायाम् - <<आदिरन्त्येन सहेता>> [[१.१.७१]] इति सूत्रप्रवृत्त्या लण्सूत्रस्थाऽवर्णेन सह उच्चार्यमाणो \"हयवर\"डिति सूत्रस्थो रेफो र-लयोः (मध्यगस्य लस्य, स्वस्य रेफस्य च) सञ्ज्ञेति रप्रत्याहारसिद्धिप्रकारः ॥",
  "13003": "<w>हलन्त्यम् इति</w> । <w>हल्</w> - प्रथमान्तम्, <w>अन्त्यं</w> - प्रथमान्तम् । द्विपदमिदं सूत्रम् । तत्र हल्शब्दो नपुंसकलिङ्गोऽप्यस्ति, \"अन्त्य\"मिति नपुंसकपदसामानाधिकरण्यात् । <<उपदेशेऽजनुनासिक इत्>> [[१.३.२]] इति पूर्वसूत्रादुपदेशे इति इदिति चानुवर्त्तते । तदाह - <w>उपदेशे इति</w> । इत्यस्यात् = इत्सञ्ज्ञकं स्यात् । सञ्ज्ञाप्रकरणात् । अत्राऽन्योन्याश्रयपरिहारस्तु हलन्त्यमित्यस्याऽऽवृत्त्या हल्प्रत्याहारमादौ संसाध्य सिद्धान्तकौमुद्यां प्रदर्शितस्तत एवावगन्तव्यः । यद्यपि भाष्ये वृत्त्यादौ च - <hl>उपदिश्यतेऽनेनेत्युपदेशः = शास्त्रम् । तच्च शासनकरणं, प्रत्यासत्त्या एतच्छास्त्रीयधात्वागमप्रातिपदिकप्रत्याहारसूत्रप्रत्ययादेशरूपम्</hl> इत्येव व्याख्यातं, तथापि तन्नादत्तव्यं, ल्युटा बाधेन करणे घञो दुर्लभत्वात् । असञ्ज्ञात्वात्पुंसि सञ्ज्ञायामिति घस्याऽपि च दुर्लभत्वात् । असञ्ज्ञात्वादेव \"हलश्चे\"ति घञोऽप्यप्रवृत्तेश्च । एवञ्च भावे घञा उपदेशनम् - उपदेश इत्येवार्थः । उपशब्दश्च आद्यार्थः, दिशिरुच्चारनार्थः । एवञ्च <hl>उपदेश आद्योच्चारणम्</hl> इति फलितमित्याह - आद्योच्चारणमिति । आद्यमुच्चारमित्यर्थः । तच्च-प्रत्यासत्त्या व्याकरणशास्त्रप्रवर्त्तकानामाचार्याणां तत्रभवतां पाणिनि-कात्यायन-पतञ्जलि-महेश्वराणामेव ग्राह्यम् । आद्यत्वञ्च - अज्ञातस्वस्वरूपज्ञापकत्वम् । तच्च \"अइउण्\" इत्यादीनामस्त्येवेति भावः । केचित्तु - उपदेशपदे करणकर्मोभयव्युत्पत्त्या <hl>धातुसूत्रगणोणादिवाक्यलिङ्गानुशासनम् । आगमप्रत्ययादेशा उपदेशाः प्रकीर्त्तिताः ॥</hl> इति परिगणनमाहुः, तन्न युक्तम्, एषामुपदेशसञ्ज्ञाया भाष्यादावनुक्तेः । योगस्य स्वीकारे तु परिगणनस्यैव व्यर्थत्वम् । \"लोपश्चेतिद्विशकारको निर्देशः, द्वितीयः शकार इ\"दिति भाष्यविरोधश्च । नह्यनेन किञ्चिदुपदिश्यते । एवञ्च मूलोक्तमेव युक्तम् । <<आदेच उपदेशेऽशिति>> [[६.१.४५]] \"उपदेशेऽत्वत\" इत्यादावाद्योच्चारणस्यैवोपदेशपदार्थतायाः प्रसिद्धेश्च । शेखरकृतस्तु - करणे घञा धातुप्रत्ययनिपातागमादेशपरमेवात्रोपदेशपदमित्यभिप्रयन्ति । ननु <<हलन्त्यम्>> [[१.३.३]] इति सूत्रस्य - <w>उपदेशेऽन्त्यं हलित्स्यात् इति</w> वृत्तिरधिकाऽत आह - <w>सूत्रेषु इति</w> । व्याकरणसूत्रेषु - \"हलन्त्य\"मित्यादिषु, अदृष्टं यत्पदं (उपदेशे इत् इत्यादि) - तत् - सूत्रान्तरात् = पूर्वसूत्रात्, (क्वचिदुत्तरसूत्राच्च) - अनुवर्त्तनीयमित्यर्थः । एवञ्च \"उपदेशेऽजनुनासिक\" इति पूर्वसूत्रादुपदेशपदेत्पदयोरनुवृत्तिरत्रेति न वृत्तेरसङ्गतिरिति भावः ॥",
  "13009": "<w>तस्येति</w> । <w>तस्य</w> - षष्ठ्यन्तम्, <w>लोपः</w> - प्रथमान्तम् । इत्सञ्ज्ञाप्रकरणान्ते हि इदं सूत्रम्, तत्र तच्छब्दः सन्निहितमितं परामृशति, तदाह - <w>तस्येत इति</w> । तस्य इत्यस्यार्थः \"इत\" इति । इत्सञ्ज्ञकस्येत्यर्थः । <<उपदेशेऽजनिनासिक इत्>> [[१.३.२]] इति सूत्रादित्पदानुवृत्त्या षष्ठ्या विपरिणामेन च \"इतो लोप\" इत्यर्थस्य सम्भवेऽपि \"तस्ये\"ति ग्रहणं - यस्य इत्सञ्ज्ञा तस्य सर्वस्य लोपार्थम् । तेन <<आदिर्ञिटुडवः>> [[१.३.५]] इत्यनेनेत्सञ्ज्ञकानां ञिटुडूनां सर्वेषां लोपः सिद्ध्यति । अन्यथाऽलोन्त्यपरिभाषयाऽन्त्यस्यैव (इकारोकारादेः) लोपः स्यात् । नच \"नानर्थकेऽलोन्त्यविधि\"रिति निषेधादेव नान्त्यस्य लोप इति \"तस्ये\"ति पदं व्यर्थमिति वाच्यं, तस्याः परिभाषाया भाष्ये प्रत्याख्यातत्वात् । ननु णादीनां हलन्त्यमित्यनेन इत्सञ्ज्ञायां लोपापत्तिरत आह - <w>णादय इति</w> । \"अइउण्\" \"ऋलृक्\" इत्यादिचतुर्दशसूत्रीघटका इत्सञ्ज्ञका अन्त्या णादयो लकारान्ता वर्णाः - <w>अणाद्यर्थाः</w> = अण्-अक्-अच्-इत्यादिप्रत्याहारसिद्ध्यर्थाः, न तु लोपार्था इत्यर्थः । एवञ्च तेषु \"तस्य लोप\" इति लोपो न प्रवर्त्तते इत्याशयः ॥",
  "13010": "\"क्रमा\"दित्यस्य लाभायाह - <w>यथासङ्ख्यमिति</w> । सम्यक् ख्यानं - सङ्ख्या = क्रमवैशिष्ट्येन ज्ञानम् । सङ्ख्यामनतिक्रम्य यथासङ्ख्यम् । (<w>यथासंख्यं</w> - प्रथमान्तम्, <w>अनुदेशः</w> - प्रथमान्तं, <w>समानां</w> - षष्ठ्यन्तम् । यद्वा यथासङ्ख्यमिति - यथा स्यात्तथा भवतीत्येवं रीत्या क्रियाविशेषणत्वाद्द्वितीयान्तम्) । अनुदिश्यते इति - <w>अनुदेशः</w> = पश्चाद्भववाक्यार्थबोधकालिकः सम्बन्धः । (पदज्ञानाद्यनन्तरं जायमानस्य शाब्दबोधस्य विषयः सम्बन्धः) । साम्यं - सङ्ख्यया, योग्यत्वात्, उपस्थितत्वाच्च । एवञ्च - समसङ्ख्यावतां सम्बन्धो यथाक्रमं - (<w>यथासङ्ख्यं</w>) भवति । अर्थात् - येन क्रमेण पदज्ञानं पदादुपस्थितिर्वा तेनैव क्रमेण समसङ्ख्यानां वाक्यार्थबोधविषयः सम्बन्धो भवतीत्यर्थः । तत्फलितमाह - <w>समसम्बन्धीति</w> । <qt>हरये नमः</qt> इत्येतद्घटकं <w>हरये</w> इति चतुर्थ्यन्तम् । एवं <qt>विष्णवे नमः</qt> इत्येतद्घटकं <w>विष्णवे</w> इति पदम् । नयतीति <w>नायकः</w> = प्रभुः । <w>पावकः</w> = अग्निः ॥",
  "14002": "<w>तुल्येति</w> । <hl>अन्यत्र अन्यत्र लब्धावकाशयोः शास्त्रयोरेकत्र (लक्ष्ये) समावेशस्तुल्यबलविरोधः</hl> ॥",
  "14014": "सुप् तिङ् च सुप्तिङौ, तौ अन्ते यस्य तत् - <w>सुप्तिङन्तं</w> - प्रथमान्तम्, <w>पदं</w> - प्रथमान्तम् । \"शब्दस्वरूप\"मिति च शब्दानुशासनप्रस्तावाल्लभ्यते । अन्तशब्दः प्रत्येकं सम्बध्यते, तदाह - <w>सुबन्तमिति</w> । \"शब्दरूप\"मिति शेषः । सुबिति सुपः पकारेण प्रत्याहारो, व्याख्यानात् ॥",
  "14057": "<<प्राग्रीश्वरान्निपाताः>> [[१.४.५६]] इत्यतो \"निपाताः\" इत्यनुवर्तते इत्यभिप्रेत्याह - <w>निपाता इति</w> । \"लिङ्गसंख्यानन्वयित्वमद्रव्यत्वम्\" ॥",
  "14058": "<<चादयोऽसत्त्वे>> [[१.४.५७]] इत्यतो \"असत्त्वे\", <<प्राग्रीश्वरान्निपाताः>> [[१.४.५६]] इति \"निपाताः\" इति चानुवर्त्त्याह - <w>एतेऽपीति</w> ॥",
  "14059": "<<प्रादयः>> [[१.४.५८]] इत्यनुवर्त्तते, तदाह - <w>प्रादय इति</w> ॥",
  "14109": "<w>परः</w> - प्रथमान्तं, <w>सन्निकर्षः</w> - प्रथमान्तं, <w>संहिता</w> - प्रथमान्तम् । परशब्दो नाऽन्यार्थोऽन्यत्वस्याऽव्यभिचरितत्वात्, किन्तूत्कृष्टार्थ इत्याह - <w>अतिशयत इति</w> । स्वभावसिद्धाऽर्द्धमात्राऽधिककालव्यवायरहित इत्यर्थः । सन्निकर्षः = सामीप्यम् । शब्दानुशासनप्रस्तावादाह - <w>वर्णानामिति</w> ॥",
  "61073": "<<ह्रस्वस्य पिति कृति तुक्>> [[६.१.७१]] इत्यतः \"तुक्\" इति \"ह्रस्वस्य\" इति चानुवर्तते । तदाह - <w>ह्रस्वस्येति</w> ॥",
  "61076": "<<ह्रस्वस्य पिति कृति तुक्>> [[६.१.७१]] इत्यतः \"तुक्\" इति <<छे च>> [[६.१.७३]] इत्यतः \"छे\" इति \"दीर्घात्\" इति सूत्रं चानुवर्ततेऽत आह - <w>दीर्घादित्यादि</w> । दीर्घस्यैवायं तुक् न तु छस्य, <<विभाषा सेनासुराच्छायाशालानिशानाम्>> [[२.४.२५]] इत्यतः \"सेनासुराच्छाया\"इति निर्देशात् । तत्फलं <qt>लक्ष्मीच्छाया</qt> चेच्छिद्यते इत्यादौ छकारश्रवणम् ॥",
  "61077": "<w>इकः</w> - षष्ठ्यन्तम्, <w>यण्</w> - प्रथमान्तम्, <w>अचि</w> - सप्तम्यन्तम् । <<संहितायाम्>> [[६.१.७२]] इत्यधिक्रियते । विषयसप्तमीयं, तदाह - <w>विषये इति</w> । इति स्थिते - इत्यस्य - \"यत्सूत्रं प्रवर्त्तते तदाहे\"ति शेषः ॥",
  "61078": "<w>एचः</w> - षष्ठ्यन्तम्, <w>अयवायावः</w> - प्रथमान्तम् । <<इको यणचि>> [[६.१.७७]] इत्यतोऽचीत्यनुवर्त्तते । <w>क्रमादिति</w> यथासङ्ख्यसूत्रबललब्धं, तदाह एच - इति ॥",
  "61079": "वः - अन्ते यस्यासौ <w>वान्तः</w> - प्रथमान्तम् । <w>यि</w> - सप्तम्यन्तम् । <w>प्रत्यये</w> - सप्तम्यन्तम् । <hl>यस्मिन्विधिस्तदादावल्ग्रहणे</hl> इति परिभाषालब्धमर्थमाह <w>यकारादौ इति</w> । (सप्तम्यन्ते विशेषणीभूतेऽल्मात्रबोधके पदे उपादीयमाने यस्मिन् = अलि - यो विधिः स तदादौ बोध्य इति तदर्थः । प्रकृते च \"यी\"ति पदमल्मात्रबोधकम्) । <!ओदौतोरिति वक्तव्यम्!> इति वार्त्तिकोक्तेराह - <w>ओदौतोरिति</w> । गोर्विकारो <w>गव्यं</w> = दुग्धदध्यादिकम् । नावा तार्यं - <w>नाव्यं</w> = नौकामारुह्य तरणार्हं जलं । गभीरमिति यावत् । <qt>गो+ यम्</qt> इत्यवस्थायां <<वान्तो यि प्रत्यये>> [[६.१.७९]] इति अवादेशे <w>गव्यम् इति</w> सिद्धम् । एवं <qt>नौ+यम्</qt> इत्यवस्थायां <<वान्तो यि प्रत्यये>> [[६.१.७९]] इति औकारस्य स्थाने आवादेशे <w>नाव्यम् इति</w> सिद्धम् । अत्र <<हलि सर्वेषाम्>> [[८.३.२२]] इति <<लोपः शाकल्यस्य>> [[८.३.१९]] इति वा वलोपस्तु न, <<यचि भम्>> [[१.४.१८]] इति भत्वेन वकारस्याऽपदान्तत्वात् । <w>अध्वेति</w> । गोशब्दस्य वान्तादेशः स्याद्यूति शब्दे परे, समुदायेन मार्गपरिमाणे गम्यमाने इत्यर्थः । <w>गव्यूतिः</w> = कोशद्वयम् । <hl>गव्यूतिः स्त्री क्रोशयुगम्</hl> इत्यमरः । अत्र सञ्ज्ञाभङ्गभयाल्लोपः शाकल्यस्येति वलोपो न ॥",
  "61085": "<w>शिवेहीति</w> । <qt>शिव-आ-इहि</qt> इत्यवस्थायां \"अ+आ\" इत्यत्र सवर्णदीर्घोऽपि प्राप्नोति, \"आ+इ\" इत्यत्र गुणोऽपि प्राप्नोति । तत्र <hl>धातूपसर्गयोः कार्यमन्तरङ्गम्, अन्यद्बहिरङ्गम्</hl> इति परिभाषया धातूपसर्गकार्यस्य गुणस्यान्तरङ्गत्वादादौ प्रवृत्त्या <qt>शिव+एहि</qt> इति जाते वृद्धौ प्राप्तायाम् <<ओमाङोश्च>> [[६.१.९५]] इत्यनेन (\"अन्तादिवच्चे\"ति शास्त्रप्रवृत्त्या \"ए\" इत्यस्याऽऽङ्त्वात्) पररूपे <qt>शिवेहि</qt> इति सिद्धम् । हे शिव ! आगच्छेति तदर्थः ॥",
  "61087": "<w>आत्</w> - पञ्चम्यन्तं, <w>गुणः</w> - प्रथमान्तम् । <<इको यणचि>> [[६.१.७७]] इत्यतोऽचीत्यनुवर्त्तते, <<एकः पूर्वपरयोः>> [[६.१.८४]] इत्यधिकृतं, तदाह - <w>अवर्णादिति</w> । <qt>उप-इन्द्रः</qt> इत्यवस्थायामाद्गुण इत्यनेन कण्ठतालुस्थानिकयोरकारेकारयोः स्थाने कण्ठतालुस्थानिके गुणे एकारे कृते <qt>उपेन्द्रः</qt> इति सिद्धम् । इन्द्रमुपगतः - <w>उपेन्द्रः</w> - विष्णुः । <qt>गङ्गा-उदकम्</qt> इत्यवस्थायाम् <<आद्गुणः>> [[६.१.८७]] इत्यनेन कण्ठोष्ठस्थानिकयोराकारोकारयोरुभयोः स्थाने कण्ठोष्ठस्थानिके ओकारे कृते <qt>गङ्गोदकम्</qt> इति सिद्धम् । <w>गङ्गोदकं</w> = गङ्गाजलम् ॥",
  "61088": "<w>गुणापवाद इति</w> । येन नाप्राप्तिन्यायेन वृद्धिर्गुणबाधिका, गुणस्यावश्यप्राप्तत्वात् । <w>कृष्णैकत्वं</w> - कृष्णस्य एकरूपता । <w>गङ्गौघः</w> = गङ्गाया ओघः = वेगः । <w>देवैश्वर्यम्</w> = देवस्य = राज्ञः, देवानां वा ऐश्वर्यम् । <w>कृष्णौत्कण्ठ्यम्</w> = कृष्णस्य कृष्णे वा उत्कण्ठा ॥",
  "61089": "<w>एजाद्योरिति</w> एत्येधत्योरेव विशेषणं, न तु ऊठः, असम्भवात् । <w>उपैति</w> = ग्राममुपगच्छति, प्राप्नोति । <w>उपैधते</w> = समृद्धो भवति । <w>प्रष्ठौहः</w> = वत्सदमनकाष्ठविशेषवाहकस्य वत्सस्य । षष्ठ्यन्तोऽयम् । मा भवानित्यस्य = भवान् प्रवृद्धिं न करोत्वित्यर्थः । अक्षाणामूहिनीति विग्रहः, <<पूर्वपदात्सञ्ज्ञायामगः>> [[८.४.३]] इति णत्वम् । <w>प्रौहः</w> = प्रकृष्टस्तर्कः । <w>प्रौढः</w> = महान्, प्रवृद्धश्च । <w>प्रौढिः</w> = महत्त्वं, गर्वश्च । <w>प्रेषः</w> = प्रेरणम् । <w>प्रैष्यः</w> = दासः । <w>सुखार्त्तः</w> = सुखेन गतः । परमश्चासौ ऋतश्चेति कर्मधारयोऽत्र, न तु तृतीयासमासोऽतोऽत्र न वृद्धिः । <w>प्रार्णं</w> = प्रकृष्टम् ऋणम् । <w>वत्सतरार्णम्</w> = वत्सतरस्य ऋणं । वत्सतररूपम् ऋणमिति यावत् । (वत्सतर = बच्छड़ा) । एवं - <qt>कम्बलार्णं</qt> - वसनार्णमित्यादावप्यर्थो बोध्यः । ऋणस्यापनयनाय यदन्यदृणं क्रियते तत् - <qt>ऋणार्णम्</qt> । <qt>दशार्णो</qt> देशः [रीवाँ प्रान्त] ॥",
  "61091": "<w>प्रार्च्छति</w> = प्रकर्षेण याति ॥",
  "61094": "<w>प्रेजते</w> = प्रकर्षेण कम्पते । <w>उपोषति</w> = उप-दहति ॥",
  "61095": "<<आद्गुणः>> [[६.१.८७]] इत्यत \"आ\"दिति वर्त्तते, तदाह - <w>अत्परे इति</w> । अवर्णादोमि आङि च परे इति सरलोऽर्थः ॥",
  "61101": "<<इको यणचि>> [[६.१.७७]] इत्यतः \"अचि\" इति, <<एकः पूर्वपरयोः>> [[६.१.८४]] इति सम्पूर्णमधिकारसूत्रं चानुवर्तते । अत आह - <w>अचि पर इत्यादि</w> ॥",
  "61109": "<<अमि पूर्वः>> [[६.१.१०७]] इत्यतः \"पूर्व\"इति <<एङि पररूपम्>> [[६.१.९४]] इत्यतो \"रूपम्\" इति चानुवर्तते अत आह - <w>पूर्वरूपमिति</w> । <<एङः पदान्तादति>> [[६.१.१०९]] इति सूत्रादेङ इति, <<प्रकृत्याऽन्तः पादम्>> [[६.१.११५]] इति सूत्रात् \"प्रकृत्या\" इति चानुवर्तते, अत आह - एङन्तस्येत्यादि ॥",
  "61113": "<<एङः पदान्तादति>> [[६.१.१०९]] इत्यतः \"अती\"ति <<ऋत उत्>> [[६.१.१११]] इत्यतः \"उत्\" इति चानुवर्तते । तदाह - <w>अप्लुतादिति</w> ॥",
  "61114": "(अप्लुतादतः परस्य रोरुः स्याद्धशि) । <<अतो रोरप्लुतादप्लुते>> [[६.१.११३]] इति, \"उत्\" इति चानुवर्त्तते ॥",
  "61122": "<w>चित्रेति</w> । <hl>एकदेशविकृतमनन्यवत्</hl> इति न्यायेन \"गु\"शब्दे गोशब्दत्वंस्य सत्त्वेऽपि <hl>विकृतावयवनिबन्धनकार्ये नायं न्यायः</hl> इति गुशब्दे नैङन्तत्वमिति भावः । <w>गोरिति</w> । <qt>गो अस्</qt> इत्यवस्थायां गो इत्यस्य <<यचि भम्>> [[१.४.१८]] इति भसंज्ञा न तु पदसंज्ञा । <<ङसिङसोश्च>> [[६.१.११०]] इति पूर्वरूपं रुत्वं विसर्गश्चेति तत्सिद्धिः ॥",
  "61123": "",
  "61124": "",
  "61125": "<w>प्लुतेति</w> । अत्र नित्यपदं प्रायिकं, नित्यप्रहसित इत्यादाविव । तेन \"मणीवोष्ट्रस्ये\"त्यत्र न प्रकृतिभावः । <<प्रकृत्याऽन्तः पादम्>> [[६.१.११५]] - इत्यतः \"प्रकृत्या\" इत्यनुवर्तते ॥",
  "61127": "<<एङः पदान्तादति>> [[६.१.१०९]] इत्यतः \"पदान्तात्\" इति विभक्तिविपरिणतम्, <<प्लुतप्रगृह्या अचि नित्यम्>> [[६.१.१२५]] इत्यतः \"अचि\" इति चानुवर्तते । अत आह - <w>अचीति</w> । ह्रस्वोत्तरमपि यदि यण् स्यात् तर्हि ह्रस्वविधानमेव व्यर्थं स्यादिति भावः ॥",
  "61128": "<<इकोऽसवर्णे शाकल्यस्य ह्रस्वश्च>> [[६.१.१२७]] इत्यनुवर्तते । <<एङः पदान्तादति>> [[६.१.१०९]] इति <<इकोऽसवर्णे शाकल्यस्य ह्रस्वश्च>> [[६.१.१२७]] इत्यतः \"शाकल्यस्य ह्रस्वः\" इति चानुवर्त्त्योक्तं - <w>प्राग्वदिति</w> । <<आडजादीनाम्>> [[६.४.७२]] इति जातस्याऽऽडागमस्य धात्ववयवत्वेन पदान्तत्वाऽभाव इति भावः ॥",
  "61132": "",
  "61134": "<w>सोऽचीति</w> । <w>सस्</w> इति प्रथमान्तानुकरणं लुप्तषष्ठ्यन्तम् । <<एतत्तदोः सुलोपोऽकोरनञ्समासे हलि>> [[६.१.१३२]] इत्यतः \"सुलोप\" इति वर्ततेऽत आह - <w>स इत्यस्येति</w> । पादशब्देनाऽत्र सूत्रे ऋक्पादवत् श्लोकपादोऽपि ग्राह्य इत्याशयेन ऋक्पादमुदाहृत्य श्लोकपादमप्युदाहरति - <w>सैष दाशरथिरिति</w> । अत्र लोपाभावे सस्य रुत्वे यत्वे लोपे तस्यासिद्धत्वाद्वृद्ध्यादेरभावे नवाक्षरत्वापत्त्याऽष्टाक्षराऽनुष्टुप्पादभङ्गः स्पष्टः एव ॥",
  "63111": "ढश्च रश्च ढ्रौ । ढ्रौ लोपयतीति ढ्रलोपः, तस्मिन् ढ्रलोपनिमित्ते ढकारे, रेफलोपनिमित्ते रेफे च परे पूर्वस्याऽणो दीर्घ इति यावत् । उत्तरपदाधिकारनिवृत्त्यर्थमत्र पूर्वग्रहणं, तेन व्यस्तेऽपि पूर्वस्य दीर्घः सिद्ध्यति । तदाह - <w>पुना रमते इत्यादि</w> ॥",
  "81002": "(द्विरुक्तस्य परं रूपमाम्रेडितं स्यात्) । <w>तस्येति</w> । <<सर्वस्य द्वे>> [[८.१.१]] इत्यनुवर्तनादभ्यासद्वित्वविषये नास्य प्रवृत्तिः ॥",
  "82001": "<w>पूर्वत्र</w> - अव्ययपदम्, <w>असिद्धं</w> - प्रथमान्तम् । <w>सपादसप्ताध्यायीं प्रति</w> = अष्टमाध्यायस्य प्रथमपादं यावत् पठितानि सूत्राणि प्रति । <w>त्रिपादी</w> = अष्टमाध्यायद्वितीयतृतीयचतुर्थपादपठितानि सूत्राणि । <qt>हे हरे ! इह</qt> - आगच्छेत्यर्थः । एवं <qt>विष्ण इह</qt> इत्यत्रापि \"आगच्छे\"ति शेषः ॥",
  "82023": "संयोगः अन्ते यस्यासौ - संयोगान्तः, तस्य <w>संयोगान्तस्य</w> । <<पदस्य>> [[८.१.१६]] इत्यधिकृतम् ॥",
  "82039": "<<पदस्य>> [[८.१.१६]] इत्यनुवर्त्त्य - पदस्य अन्ते इति सम्बन्धमभिप्रेत्याह - <w>पदान्ते इति</w> ॥",
  "82066": "<<पदस्य>> [[८.१.१६]] इत्यनुवर्त्तते । तदन्तविध्यलोन्त्यविधिभ्यां लब्धमर्थमाह - <w>पदान्तस्येति</w> ॥",
  "82069": "<<अहन्>> [[८.२.६८]] इति सूत्रानुवृत्तेराह - अह्न इति । <w>अहरह इति</w> । वीप्सायां द्विर्वचनम् । <qt>अहन्</qt> - अहन्नित्यलौकिकं वाक्यम् । प्रतिदिनमिति तदर्थः । <w>अहर्गणः</w> - दिनसमूहः, ज्यौतिषशास्त्रप्रसिद्धदिनसमूहो वा ॥",
  "82084": "<w>दूरादिति</w> । <<वाक्यस्य टेः प्लुत उदात्तः>> [[८.२.८२]] इत्यधिक्रियते । <hl>सर्वः प्लुतः साहसमनिच्छता विभाषा कर्तव्यः</hl> इति भाष्यम् ॥",
  "83002": "सूत्रे - <w>अत्र</w> इत्यस्य - <w>रुप्रकरणे</w> इत्यर्थः । राविति वक्तव्येऽत्रग्रहणात्ससजुष इति विहितस्य न ग्रहणम् । <<मतुवसो रु सम्बुद्धौ छन्दसि>> [[८.३.१]] इत्यतो \"रु\" इत्यनुवर्त्त्य दिग्योगलक्षणपञ्चमीं च कृत्वाह - <w>रोः पूर्वस्येति</w> ॥",
  "83004": "<w>अनुनासिकात्</w> इति ल्यब्लोपे पञ्चमीत्यभिप्रेत्याह - <w>अनुनासिकं विहायेति</w> । \"अनुनासिक\"मित्यस्य हि <<अर्शआदिभ्योऽच्>> [[५.२.१२७]] अजन्ततया अनुनासिकघटितप्रयोगमित्यर्थः । <<अत्रानुनासिकः पूर्वस्य तु वा>> [[८.३.२]] इत्यतः \"रोः\" \"पूर्वस्य\" इति अनुवर्त्त्य योग्यतया विभक्तिं विपरिणमय्य च व्याचष्टे - <w>रोः पूर्वस्मात् पर इति</w> ॥",
  "83005": "<<मतुवसो रु सम्बुद्धौ छन्दसि>> [[८.३.१]] इत्यतो \"रु\" इत्यनुवर्तते । तदाह - <w>रुरिति</w> । सुडत्रागम एव गृह्यते, व्याख्यानात् ॥",
  "83006": "\"खर्परे शरि शरि वा विसर्गलोपः\" इत्यस्य <<कुप्वोः ᳲक ᳲपौ च>> [[८.३.३७]] इत्यस्य चापवादोऽयं विसर्गविधिः । <<मतुवसो रु सम्बुद्धौ छन्दसि>> [[८.३.१]] इत्यतः \"रु\" इत्यनुवर्त्त्याह - <w>रुरिति</w> ॥",
  "83007": "<<पदस्य>> [[८.१.१६]] इत्यधिकृतं, तच्च विशेष्यं, \"न\" इति च विशेषणम् । विशेषणेन च तदन्तविधिः ॥ <<मतुवसो रु सम्बुद्धौ छन्दसि>> [[८.३.१]] इत्यतः \"रु\" इति, <<पुमः खय्यम्परे>> [[८.३.६]] \"अम्परे\" इति चानुवर्तते इत्याह - <w>अम्परे इति</w> ॥",
  "83010": "(नॄनित्यस्य रुः स्याद्वा पकारे परे) । <w>नॄन्</w> इति द्वितीयान्तानुकरणं लुप्तषष्ठ्यन्तम् । <<मतुवसो रु सम्बुद्धौ छन्दसि>> [[८.३.१]] इत्यतो \"रु\" इति, <<उभयथर्क्षु>> [[८.३.८]] इत्यत \"उभयथे\"ति चानुवर्त्तते । \"पे\" इत्यकारो न विवक्षितः । ते नॄँः प्रीणाति, नॄः पुनाति - इत्यादौ रुत्वं सिध्यतीत्यभिप्रेत्याह - <w>नॄनित्यस्येति</w> ॥",
  "83012": "<w>कान्</w> इति द्वितीयान्तानुकरणं लुप्तषष्ठ्यन्तम्, तल्लब्धमर्थमाह - <w>कान्नकारस्येति</w> ॥",
  "83014": "<w>रोरीति</w> । सूत्रे <w>रः</w> - षष्ठ्यन्तं, <w>रि</w> - सप्तम्यन्तम् । <<ढो ढे लोपः>> [[८.३.१३]] इति सूत्रात् लोपपदानुवृत्तेराह - <w>लोप इति</w> ॥",
  "83015": "<<पदस्य>> [[८.१.१६]] इत्यधिकृत, <<रो रि>> [[८.३.१४]] इत्यत \"र\" इत्यनुवर्त्तते, तदन्तविध्यलोन्त्यविधिप्रवृत्तिलब्धमर्थमाह - <w>पदान्तस्येति</w> ॥",
  "83017": "<<रोः सुपि>> [[८.३.१६]] इत्यतो \"रोः\" इत्यनुवर्ततेऽत आह - <w>रोरित्यादि</w> । <w>तेषामिति</w> । भोसादिनिपातानामित्यर्थः । तेन \"विभाषा भवद्भगवदघवतामोच्चावस्ये\"ति निष्पन्नानामपि ग्रहणं सिध्यतीति भावः ॥",
  "83019": "<<भोभगोअघोअपूर्वस्य योऽशि>> [[८.३.१७]] इत्यतः - \"अपूर्वस्य\" \"अशि\" इति चानुवर्त्तते, <<व्योर्लघुप्रयत्नतरः शाकटायनस्य>> [[८.३.१८]] इत्यतो \"व्यो\"रिति वर्त्तते । पदस्येत्यधिकृतं, तदाह - <w>अवर्णेति</w> ॥",
  "83022": "<<भोभगोअघोअपूर्वस्य योऽशि>> [[८.३.१७]] इत्यतः \"भोभगोअघोअपूर्वस्य\" इति, <<व्योर्लघुप्रयत्नतरः शाकटायनस्य>> [[८.३.१८]] - इत्यतो \"व्योः\" इति, <<लोपः शाकल्यस्य>> [[८.३.१९]] इत्यतो \"लोपः\" इति चानुवर्त्तते । तत्र वस्यैतत्पूर्वस्याऽसम्भवाद्यकारस्येति लब्धन्तदाह - <w>भोभगोअघोअपूर्वस्य यस्येत्यादि</w> ॥",
  "83023": "<<पदस्य>> [[८.१.१६]] इत्यधिकृतम् । <<हलि सर्वेषाम्>> [[८.३.२२]] इत्यतो हलीति चानुवर्तते । <<येन विधिस्तदन्तस्य>> [[१.१.७२]] इति तदन्तविधिस्तदाह - मान्तस्येति ॥",
  "83024": "<<मोऽनुस्वारः>> [[८.३.२३]] इत्यतः \"मः\" \"अनुस्वारः\" इति पदद्वयमनुवर्तते, अत आह - <w>नस्य मस्येत्यादि</w> ॥",
  "83025": "<<मोऽनुस्वारः>> [[८.३.२३]] इत्यतः \"मः\" इति षष्ठ्यन्तमनुवर्तते । मस्य मविधानमनुस्वारव्यावृत्त्यर्थमित्यभिप्रेत्याह - <w>मस्य म एवेति</w> ॥",
  "83026": "<<मोऽनुस्वारः>> [[८.३.२३]] इत्यतः \"मः\" इति षष्ठ्यन्तम्, <<मो राजि समः क्वौ>> [[८.३.२५]] इत्यतो \"मः\" इति प्रथमान्तं चानुवर्त्तते, तदाह - <w>मस्य मो वेति</w> । वार्त्तिके \"मः\" इति षष्ठ्यन्तं, \"हे\" इति चानुवर्तते । यवलपरे हकारे परे मकारस्य यवला वा इत्यर्थः ॥",
  "83027": "<<मोऽनुस्वारः>> [[८.३.२३]] इत्यतः \"मः\" इति षष्ठ्यन्तम्, <<हे मपरे वा>> [[८.३.२६]] इत्यतः \"हे\" इति \"वा\" इति चानुवर्तते ॥",
  "83028": "(ङकारणकारयोः कुक्टुकावागमौ वा स्तः शरि) । <<हे मपरे वा>> [[८.३.२६]] इत्यतो \"वा\" इत्यनुवर्त्त्याह - <w>वेति</w> । <w>चय इति</w> । चय्प्रत्याहारीयवर्णानां स्थाने स्वस्ववर्गीया द्वितीया वर्णा भवन्ति इत्यर्थः ॥",
  "83029": "<<हे मपरे वा>> [[८.३.२६]] इत्यतो \"वा\" इति वर्तते । <w>डः</w> इति पञ्चमी, <w>सि</w> इति सप्तमी । तथा च <hl>उभयनिर्देशे पञ्चमीनिर्देशो बलीयान्</hl> इति परिभाषया \"सि\" इति सप्तम्याः षष्ठ्यर्थत्वमित्यत आह - <w>सस्य धुड्वेति</w> ॥",
  "83030": "<<डः सि धुट्>> [[८.३.२९]] इत्यतः \"सि धुट्\" इति, <<हे मपरे वा>> [[८.३.२६]] इत्यतो \"वा\" इति चानुवर्तते, \"सि\" इति सप्तम्याः षष्ठ्यर्थत्वमित्यत आह - <w>सस्येति</w> ॥",
  "83031": "<<पदस्य>> [[८.१.१६]] इत्यधिकृतम्, <<नश्च>> [[८.३.३०]] इत्यतः \"नः\" इति \"वा\" चानुवर्तते । \"नः\" इति पञ्चम्याः \"नश्च\" इत्यत्र चरितार्थतया \"शि\" इति सप्तम्याश्च निरवकाशतया पञ्चम्याः षष्ठ्यर्थत्वमित्यभिप्रायेणाह - <w>पदान्तस्येति</w> । <w>सञ्छम्भुरिति</w> । <hl>ञछौ ञचछा ञचशा ञशाविति चतुष्टयम् । रूपाणामिह तुक्छत्वचलोपानां विकल्पनात् ॥</hl> ॥",
  "83032": "<w>ङम इति</w> । <qt>नित्यप्रहसितः</qt> इत्यादाविव प्रकृते नित्यपदं प्रायः पदार्थकम् । तेन <<इको यणचि>> [[६.१.७७]], <<सुप्तिङन्तं पदम्>> [[१.४.१४]], <<सनाद्यन्ता धातवः>> [[३.१.३२]] इत्यादौ ङमुड् न भवतीति तत्त्वम् । अचि इति सप्तम्याः षष्ठ्यर्थत्वमाश्रित्याह - <w>अच इति</w> ॥",
  "83033": "<<ङमो ह्रस्वादचि ङमुण्नित्यम्>> [[८.३.३२]] इत्यतोऽचीत्यनुवर्तते । अत आह - <w>अचीति</w> । <<इको यणचि>> [[६.१.७७]] इत्युत्तरं <<मय उञो वो वा>> [[८.३.३३]] इति सूत्रकरणेनापि प्रकृतिभावलाभः, त्रिपाद्यां तत्सूत्रकरणन्तु वत्वस्याऽसिद्धत्वादनुस्वारवारणायेत्याशयेनोक्तं - किम्वुक्तमिति ॥",
  "83034": "(खरि विसर्जनीयस्य सः स्यात्) । <<खरवसानयोर्विसर्जनीयः>> [[८.३.१५]] इत्यतः \"खरी\"त्यनुवर्त्त्याह - <w>खरीति</w> ॥",
  "83036": "<<विसर्जनीयस्य सः>> [[८.३.३४]] इत्यतः \"विसर्जनीयस्य\" इति, <<शर्परे विसर्जनीयः>> [[८.३.३५]] इत्यतो \"विसर्जनीय\" इति चानुवर्त्त्योक्तं - <w>विसर्गस्य विसर्ग इति</w> ॥",
  "83037": "<<शर्परे विसर्जनीयः>> [[८.३.३५]] इत्यतो \"विसर्जनीयः\" इति चकारेणानुकृष्यते । <<विसर्जनीयस्य सः>> [[८.३.३४]] इत्यतो \"विसर्जनीयस्य\" इति चानुवर्त्तते । तदाह - <w>विसर्गस्येति</w> । तेन <qt>गजो गच्छति</qt> इत्यादौ रोरुत्वं सिध्यति । विसर्जनीयपदानुवृत्त्यभावे तु रोः - स्थानेऽपि तदादेशापत्तिः स्यादिति बोध्यम् ॥",
  "84040": "अत्र स्थान्यादेशयोरेव यथासङ्ख्यं, न तु निमित्तकार्यिणोः, नापि निमित्तादेशयोः, <<शात्>> [[८.४.४४]] इति ज्ञापकादित्यभिप्रेत्योदाहरति - <w>रामश्चिनोतीति</w> ॥",
  "84041": "<<स्तोः श्चुना श्चुः>> [[८.४.४०]] इत्यतः \"स्तोः\" इति षष्ठ्यन्तमनुवर्ततेऽत आह - <w>स्तोरिति</w> । अत्रापि स्थान्यादेशयोरेव यथासङ्ख्यम्, न तु निमित्तकार्यिणोः, <<तोः षि>> [[८.४.४३]] इति ज्ञापकादित्यभिप्रायेणाह - <w>रामष्टीकते</w> । <w>पेष्टेति</w> ॥",
  "84042": "<<स्तोः श्चुना श्चुः>> [[८.४.४०]] इत्यतः \"स्तोः\" इति, <<ष्टुना ष्टुः>> [[८.४.४१]] इत्यतः \"ष्टुः\" इति चानुवर्तते, अत आह - <w>स्तोः ष्टुरिति</w> । <w>ईट्टे इति</w> । तिङन्तमेतत् । <qt>ईड् ते</qt> इति स्थिते ष्टुत्वे चर्त्त्वम् । पदान्ते षकारस्य जश्त्वेन टवर्ग एव भविष्यतीति \"ष्टुने\"त्यतः ष्टुग्रहणानुवृत्त्यैव सिद्धं किं टोर्ग्रहणेनेति पृच्छति - <w>टोः किमिति</w> । <<ह्रस्वात्तादौ तद्धिते>> [[८.३.१०१]] इति जातस्य षत्वस्य जश्त्वं प्रत्यसिद्धत्वात् पदान्ते षकारो दृश्येतेत्यभिप्रेत्योक्तं - <w>सर्पिष्टममिति</w> । <w>अनामिति</w> । भो सूत्रकार ! त्वया न्यूनमुक्तं, त्वया - \"न पदान्ताट्टोरनाम्नवतिनगरीणा\"मित्येव सूत्रणीयमित्यर्थः ॥",
  "84043": "(तवर्गस्य षकारे परे न ष्टुत्वम्) । <<न पदान्ताट्टोरनाम्>> [[८.४.४२]] इत्यतः \"न\" इति, <<ष्टुना ष्टुः>> [[८.४.४१]] इत्यतः \"ष्टुः\" इति चानुवर्तते इत्याह - <w>न ष्टुत्वमिति</w> ॥",
  "84044": "<<तोः षि>> [[८.४.४३]] इत्यतः \"तोः\" इति, <<न पदान्ताट्टोरनाम्>> [[८.४.४२]] इत्यतः \"न\" इति चानुवर्त्तते । तत्र प्राप्तस्य चुत्वस्य निषेधायाह - <w>चुत्वमिति</w> । <w>विश्न</w> इत्यत्र \"विच्छगतौ\" इति धातोः <<यजयाचयतविच्छप्रच्छरक्षो नङ्>> [[३.३.९०]] इति भावे नङि <<च्छ्वोः शूडनुनासिके च>> [[६.४.१९]] इति शादेशः । एवं <w>प्रश्न</w> इत्यत्रापि ॥",
  "84045": "<<पदस्य>> [[८.१.१६]] इत्यनुवर्तते । तदन्त्विध्यलोन्त्यपरिभाषोभयलब्धमर्थमाह - <w>यरः पदान्तस्येति</w> । यरः पदान्तस्य प्रत्ययावयवेऽनुनासिके परे भाषायां नित्यमनुनासिको भवतीत्यर्थः । <qt>वेद्मि</qt> <qt>बध्नाति </qt> इत्यात्यादेस्तु नानुनासिकः, यरःपदान्तत्वाभावात् ॥",
  "84046": "<<यरोऽनुनासिकेऽनुनासिको वा>> [[८.४.४५]] इत्यतः \"यरः\" इति, \"वा\" इति चानुवर्त्त्योक्तं - <w>यर इति</w> ॥",
  "84047": "<w>अनचि</w> - सप्तम्यन्तम् । <w>च</w> - अव्ययपदम् । <<अचो रहाभ्यां द्वे>> [[८.४.४६]] इत्यतः - \"अच\" इति, द्वे इति, <<यरोऽनुनासिकेऽनुनासिको वा>> [[८.४.४५]] इत्यतो \"यर\" इति \"वे\"ति चानुवर्त्तते । \"अनची\"ति च प्रसह्य प्रतिषेधस्तदाह - <w>अच इति</w> ॥",
  "84053": "झलां स्थाने जशादेशः स्याज्झशि परत इत्यर्थः । <w>इति</w> = इत्यनेन शास्त्रेण । <w>धकारस्य दकारः</w> = स्थानत आन्तर्यात्पूर्वधकारस्य दकारः ॥",
  "84055": "<<झलां जश् झशि>> [[८.४.५३]] इत्यतो \"झलाम्\" इति, <<अभ्यासे चर्च>> [[८.४.५४]] इत्यतः \"चर\"इति च बहुवचनविपरिणतमनुवर्ततेम् अत आह - <w>खरीति</w> ॥",
  "84058": "अनुस्वारस्य ययि परे परसवर्णः स्यादित्यर्थः ॥",
  "84059": "(पदान्तस्याऽनुस्वारस्य ययि परसवर्णो वा स्यात्) ॥",
  "84060": "<<अनुस्वारस्य ययि परसवर्णः>> [[८.४.५८]] इति सूत्रात् \"परसवर्ण\" इत्यनुवर्तते इत्याह - <w>परसवर्ण इति</w> ॥",
  "84061": "<<अनुस्वारस्य ययि परसवर्णः>> [[८.४.५८]] इति सूत्रतः \"सवर्ण\"इत्यनुवर्तते इत्याह - <w>पूर्वसवर्ण इति</w> ॥",
  "84062": "",
  "84063": "(पदान्ताज्झयः परस्य शस्य छो वा स्यादटि) । <<वा पदान्तस्य>> [[८.४.५९]] इत्यतः <<पदान्तस्य>> [[८.४.३७]] इति विभक्तिविपरिणामेनानुवर्त्तते, तदाह - <w>पदान्तादिति</w> । <<झयो होऽन्य्तरस्याम्>> [[८.४.६२]] इत्यतो \"झय\" इत्यनुवर्त्तते इत्यपि बोध्यम् ॥",
  "84065": "तस्य \"झरो झरी\"ति पाक्षिको लोपः । लोपाभावे थस्य श्रवणं, न तु <<खरि च>> [[८.४.५५]] इति चर्त्त्वं, चर्त्त्वं प्रति थकारस्याऽसिद्धत्वात् । <w>हल इति</w> । <<हलो यमां यमि लोपः>> [[८.४.६४]] इत्यतः \"हलः\" इति \"लोपः\" इति च पदमनुवर्तते ॥",
  "p1": "[अथ श्रीगुरुप्रसादशास्त्रिणः कृता सरला टीका] [मङ्गलाचरणम्] <hl>नुमोऽनवद्यसद्वन्द्यविद्योद्भासितदिङ्मुखान् । मरुमण्डलमार्त्तण्डस्नेहिरामाभिधान् गुरून् ॥</hl> [व्याख्या] <w>नत्वा</w> - अव्ययपदम् । <w>सरस्वतीं</w> - द्वितीयान्तम् । <w>देवीं</w> - द्वितीयान्तम् । <w>शुद्धां</w> - द्वितीयान्तम् । <w>गुण्यां</w> - द्वितीयान्तम् । <w>करोमि</w> - क्रियापदम् । <w>अहं</w> - प्रथमान्तम् । <w>पाणिनीयप्रवेशाय</w> - चतुर्थ्यन्तम् । <w>लघुसिद्धान्तकौमुदीं</w> - द्वितीयान्तम् । - इति पदच्छेदः । अहं वरदराजाचार्यो लघुसिद्धान्तकौमुदीं करोमि । किङ्कृत्वा ? सरस्वतीं नत्वा । कथम्भूतां सरस्वतीं ? देवीम् । पुनः कथम्भूतां सरस्वतीं ? शुद्धाम् । पुनः कथम्भूतां सरस्वतीं ? गुण्याम् । कस्मै प्रयोजनाय ? पाणिनीयप्रवेशाय । - इति खण्डान्वयः । सरो - ज्ञानं, तदस्या अस्तीति - सरस्वती, तां - <w>सरस्वतीम्</w> । दीव्यतीति देवी, तां - <w>देवीम्</w> । प्रशस्ता गुणाः सन्त्यस्याः सा - गुण्या, तां <w>गुण्याम्</w> । पणनं पणः = व्यवहारः । पणोऽस्यास्तीति पणी = प्रजापतिः, पणिनो गोत्रापत्यं - पाणिनः, पाणिनस्य युवापत्यं - पाणिनिः । पाणिनिना प्रोक्तं पाणिनीयम् । पाणिनीये प्रवेशः - पाणिनीयप्रवेशः, तस्मै - <w>पाणिनीयप्रवेशाय</w> । सिद्धोऽन्तो = निश्चयो येषु ते सिद्धान्ताः, लघवश्च ते सिद्धान्तश्च - लघुसिद्धान्ताः, लघुसिद्धान्तानां कौमुदीव - लघुसिद्धान्तकौमुदी, तां - <w>लघुसिद्धान्तकौमुदीम्</w> । इति विग्रहः । वैयाकरणसिद्धान्तप्रकाशत्वेन, बालानामतिदुरूहवृत्तिमहाभाष्यकैयटाद्याकरग्रन्थान्तरेभ्यः सिद्धान्तज्ञाने जायमानस्य क्लेशरूपसन्तापस्य शामकत्वेन च कौमुदीसादृश्यम् । कौमुदी हि घटपटाद्यर्थं प्रकाशयति, घर्मादिसन्तापजन्यं लोकानां क्लेशं शमयति चेति प्रसिद्धमेव । <hl>चन्द्रिका कौमुदी ज्योत्स्ना</hl> इत्यमरः ॥ नच ग्रन्थादौ <w>नत्वा सरस्वतीं देवीम् इति </w> मङ्गलपद्यं किमर्थं समुपनिबद्धमिति वाच्यं, <hl>मङ्गलादीनि मङ्गलमध्यानि मङ्गलान्तानि च शास्त्राणि प्रथन्ते वीरपुरुषकाण्यायुष्मत्पुरुषकाणि</hl> इति महाभाष्योक्तेः, <hl>समाप्तिकामो मङ्गलमाचरेत्</hl> इति शिष्टाचारानुमितश्रुतेश्च विघ्नध्वंसपूर्वकसमाप्त्यादिकामनया मङ्गलार्थं, <hl>मच्छिष्या अप्येवं कुर्युः</hl> इति शिष्यशिक्षायै च ग्रन्थादौ तदुपन्यासात् । नन्वेवमपि <w>पाणिनीयप्रवेशाय इति</w> आदिकं किमर्थमिति चेन्न, ग्रन्थादाववश्यं वक्तव्यस्य अनुबन्धचतुष्टयस्य सूचनायैव तदुपन्यासात् । तदुक्तं - <hl>प्रयोजनमनुद्दिश्य न मन्दोऽपि प्रवर्तते</hl> । सर्वस्यैव हि शास्त्रस्य कर्मणो वाऽपि कस्यचित् । यावत्प्रयोजनं नोक्तं तावत्तत्केन गृह्यते ? किञ्च - <hl>ज्ञातार्थे ज्ञातसम्बन्धं श्रोतुं श्रोता प्रवर्त्तते । ग्रन्थादौ तेन वक्तव्यः सम्बन्धः सप्रयोजनः ॥</hl> इति । लघुसिद्धान्तकौमुदी - इत्यन्वर्थसञ्ज्ञया च लघवो वैयाकरणसिद्धान्ता विषयाः, पाणिनीयानां स्वल्पानां वैयाकरणसिद्धान्तानामनायासेन ज्ञानं प्रयोजनम्, अनेन ग्रन्थेन च सह सिद्धान्तानां प्रतिपाद्यप्रतिपादकभावः सम्बन्धः, अधीतकोशादिर्वैयाकरणस्वल्पसिद्धान्तजिज्ञासुर्बालश्चाधिकारीति <hl>अनुबन्धचतुष्टयं सूचितम्</hl> ॥\\n\\nतत्रादौ पाणिनीयव्याकरणशास्त्रमूलभूतानि महेश्वरोपदिष्टानि चतुर्दश सूत्राणि निर्दिशति - <w>अइउण्</w> इत्यादि । तत्र <w>अइउण्</w> - प्रथमान्तं, सञ्ज्ञासूत्रम् । <w>ऋलृक्</w> - प्रथमान्तं सञ्ज्ञासूत्रम् । <w>एओङ्</w> - प्रथमान्तं सञ्ज्ञासूत्रम् । <w>ऐऔच्</w> - प्रथमान्तं सञ्ज्ञासूत्रम् । <w>हयवरट्</w> - प्रथमान्तं सञ्ज्ञासूत्रम् । <w>लण्</w> - प्रथमान्तं सञ्ज्ञासूत्रम् । एवमग्रेऽपि बोध्यम् । <w>हयवरट् इति </w> अत्र हकारोपदेशः - <hl>अट्-अश्-हश्-इण्</hl>-ग्रहणेषु हकारस्यापि ग्रहणाय । तत्फलन्तु - <qt>अर्हेण</qt> इत्यत्र <<अड्व्यवायेऽपि>> इति  णत्वम् । <qt>देवा हसन्ति</qt> इत्यत्र <<भोभगोअघोअपूर्वस्य योऽशि>> [[८.३.१७]] इति रोर्यत्वम् । <qt>देवो हसति</qt> इत्यत्र च <<हशि च>> [[६.१.११४]] इत्युत्त्वम् । <qt>लिलिहिध्वे</qt> <qt>लिलिहिढ्वे</qt> इत्यत्र <<विभाषेटः>> [[८.३.७९]] इति ढत्वविकल्पः । <w>हल् इति</w> सूत्रं च <hl>वल्-रल्-झल्-शल्षु</hl> हकारग्रहणार्थम् । तत्फलञ्च - <qt>रुदिहि</qt> इत्यत्र <<रुदादिभ्यः सार्वधातुके>> [[७.२.७६]] इति वलादित्वनिबन्धन इट् । <qt>स्निहित्वा</qt> - <qt>स्नेहित्वा</qt> इत्यत्र <<रलो व्युपधाद्धलादेः संश्च>> [[१.२.२६]] इति वा कित्त्वम् । <qt>अदाग्धाम्</qt> इत्यत्र <<झलो झलि>> [[८.२.२६]] इति सकारलोपः । <qt>अलिक्षत्</qt> <qt>अधु क्षत्</qt> इत्यत्र <<शल इगुपधादनिटः क्सः>> [[३.१.४५]] इति सिचः क्सादेशः । तदुक्तं - <hl>हकारो द्विपात्तोऽयमटि शल्यपि वाञ्छता । अर्हेणाऽधुक्षदित्यत्र द्वयं सिद्धं भविष्यति ॥</hl> इति । नन्विमानि सूत्राणि मुनित्रयानुक्तत्वादप्रमाणमित्यत आह – <w>इति इति</w> । <w>इति</w> = इमानि पूर्वोक्तानि <w>अइउण्</w> इत्यादिचतुर्दश सूत्राणि । <w>माहेश्वराणि</w> = महेश्वरादागतानि । महेश्वरवरप्रसादाद्भगवता पाणिनिना मन्त्रवल्लब्धानि । एवञ्चैवमानुपूर्वीका श्रुतिरेवैषा महेश्वरप्रसादात्पाणिनिना लब्धेति सूचितम् । तदुक्तं नन्दिकेश्वरेण स्वकृतकाशिकायां - <hl>नृत्तावसाने नटराजराजो ननाद ढक्कां नवपञ्च(१४)वारम् । उद्धर्त्तुकामः सनकादिसिद्धानेतद्विमर्शे शिवसूत्रजालम् ॥</hl> इति । अत्र सर्वत्र सूत्रेष्वनुबन्धाश्च महेश्वरकृता एव । तदुक्तम् - <hl>अत्र सर्वत्र सूत्रेषु अन्त्यं वर्णचतुर्दशम् । धात्वर्थे समुपादिष्टं पाणिन्यादीष्टसिद्धये ॥</hl> इति । किञ्च पाणिनीयशिक्षायां - <hl>येनाऽक्षरसमाम्नायमधिगम्य महेश्वरात् । कृत्स्नं व्याकरणं प्रोक्तं तस्मै पाणिनये नमः ॥</hl> इति । सूत्रलक्षणन्तु - <hl>अल्पाक्षरमसन्दिग्धं सारवद्विश्वतोमुखम् । अस्तोभमनवद्यञ्च सूत्रं सूत्रविदो विदुः ॥</hl> इति । तच्च सूत्रं षड्विधम् । तदुक्तं - <hl>सञ्ज्ञा च परिभाषा च विधिर्नियम एव च । अतिदेशोऽधिकारश्च षड्विधं सूत्रमुच्यते ॥</hl> इति । तत्र च - <hl>शक्तिपरिच्छेदकत्वं सञ्ज्ञासूत्रत्वम् । स्वदेशे अनाहार्याऽप्रामाणिकज्ञानानास्कन्दितलक्ष्यधर्मिकसाधुत्वप्रकारकबोधोपयोगिबोधाऽतिरिक्तबोधाऽजनकत्वे सति विध्येकवाक्यतया साधुत्वप्रकारकबोधजनकत्वं परिभाषासूत्रत्वम् । (अधिकारवारणाय सत्यन्तम्) । साक्षाल्लक्ष्यधर्मिकसाधुत्वप्रकारकबोधजनत्वं विधिसूत्रत्वम् । अन्यनिवृत्तिफलकत्वे सति सिद्धार्थप्रतिपादकत्वं नियमसूत्रत्वम् । आरोपप्रतिपादकत्वमतिदेशसूत्रत्वम् । वतिघटितत्वं वा तत्त्वम् । स्वस्मिन् फलशून्यत्वे (= स्वदेशे वाक्यार्थशून्यत्वे) सति उत्तरसम्बन्धित्वम् - अधिकारत्वमिति तत्तल्लक्षणं बोध्यम् ।</hl> एषां चतुर्दशसूत्राणां च क्रमबोधकत्वेऽपि क्रमस्य सञ्ज्ञाद्वारैवोपयोगादादिरन्त्येन सहेतेत्यनेन - आदिरकारादिः - अन्त्येनेता - (तत्सदृशेन) णकारादिना सहोच्चार्यमाण आद्यन्ताक्षिप्तानां मध्यगानां स्वस्य च सञ्ज्ञेत्येवमेकवाक्यतया अणादिपदशक्तिनियामकत्वेन सञ्ज्ञासूत्रत्वं बोध्यम् । अइउणित्यादौ स्पष्टप्रतिपत्तये सौत्रत्वाच्च न स्वरसन्धिः, अन्यथा <<आद्गुणः>> [[६.१.८७]] इति गुणेऽयादेशे च \"अयुण्\"इति \"अ-उ\"णिति  च प्रसज्येत, तथा च वर्णानां स्पष्टं प्रतिपत्तिर्न स्यात् । अनुकरणत्वेन सौत्रत्वाच्च वर्णेभ्यो न विभक्तेरुत्पत्तिः । ननु <!वर्णात्कारः!> (वा० [[३.३.१०८]]) इत्यनेन (वर्णविशिष्टात्कारप्रत्ययो भवति, वैशिष्ट्यञ्च - \"स्वनिष्ठवर्णत्वव्याप्याऽत्वादिजात्यवच्छिन्नविशेष्यताप्रयोजकतापर्याप्त्यधिकरणघटितत्व\", \"स्वनिष्ठवर्णत्वव्याप्याऽत्वादिजात्यवच्छिन्नविशेष्यताप्रयोजकतापर्याप्त्यधिकरणेतराऽघटितत्वो\"भयसम्बन्धेनेत्यर्थकेन) - अइउणित्यादौ प्रत्येकं वर्णेभ्यः कारप्रत्ययापत्तिरिति चेन्न; <<कृत्यल्युटो बहुलम्>> [[३.३.११३]] इत्यत्र \"बहुल\"मिति योगविभागाद्बाहुलकात्तदनुपत्तेः । परेतु <!वर्णात्कारः!> (वा० [[३.३.१०८]]) इत्यस्य वर्णमात्रबोधकादित्यर्थः, सनकादीष्टसिद्ध्यर्थतया च प्रकृते वर्णमात्रबोधकत्वाऽभावेन न कारप्रत्ययः, \"अकारो वासुदेवः स्या\"दित्यादि तु \"किकार\" \"सुकारः\" इत्यादिभाष्यप्रयोगवत् कृधातोर्बोधनार्थात् कर्मण्यणि साधु-इति तु गौडाः । नन्वेषां सूत्राणां वैयाकरणलघुसिद्धान्तप्रकाशने उपयोगाऽभावादिह तदुपन्यासो व्यर्थ इत्यत आह - <w>अणादि इति</w> । अण् आदिर्यासां ताः - अणादयः, अणादयश्च ताः सञ्ज्ञाश्च - अणादिसञ्ज्ञाः, अणादिसञ्ज्ञा अर्थः = प्रयोजनं येषान्तानि - <w>अणादिसञ्ज्ञार्थानि</w> । एवञ्च लाघवेन व्याकरणशास्त्रप्रवृत्तये आश्रीयमाणासु अणादिसञ्ज्ञासु उपयोगादेषां सूत्राणामादाविहोपन्यासो न व्यर्थ इति सूचितम् । ननु कथमेषां सूत्राणामणादिसञ्ज्ञार्थत्वमत आह - <w>एषाम् इति</w> । <w>एषाम् </w> = पूर्वोक्तानामइउणित्यादिचतुर्दशसूत्राणाम् । <w>अन्त्याः</w> = अन्ते भवा णकारादिवर्णाः । <w>इतः</w> = वक्ष्यमाणसूत्रेण <<हलन्त्यम्>> [[१.३.३]] इत्यनेन इत्सञ्ज्ञका भवन्ति । एवञ्च णकारस्येत्सञ्ज्ञकत्वादादिरन्त्येनेति सूत्रप्रवृत्त्याऽणादिप्रत्याहारसिद्धिः स्पष्टैव । ननु <w>हयवरट्</w> इत्यादौ पुनःपुनरकारोच्चारणं व्यर्थं, किञ्च हशादिप्रत्याहारेऽकारघटितानामेव हादीनां ग्रहणे <qt>रामो हिनस्ति</qt> इत्यादावुत्त्वानापत्तिरत आह - <w>हकारादिषु इति</w> । <w>अकारः</w> = अत्वजात्यवच्छिन्नवर्णमात्रम् । अकारा इति यावत् । प्रत्येकाभिप्रायेण जात्याभिप्रायेणवैकवचनम् । उच्चारणमेव अर्थः = प्रयोजनं यस्यासौ - <w>उच्चारणार्थः</w> । एवञ्च हकारादीनां सुखेनोच्चारणायैव तत्र पुनःपुनरकारोच्चारणम्, अन्यथा \"ह् य् व् त् ट्\" इत्येवमुच्चारणे क्लेशापत्तिरिति भावः । किञ्च हशादिप्रत्याहारे हकारमात्रस्यैव ग्रहणं नाऽकारमात्रघटितस्येति न <qt>रामो हिनस्ति</qt> इत्यादावुत्त्वानापत्तितित्यपि बोध्यम् । \"र\" प्रत्याहारसिद्धये लण्मध्यस्थाऽकारस्येत्सञ्ज्ञाम्प्रतिजानीते - <w>लण्मध्ये इति</w> । लकारोत्तरवर्त्त्यकारोऽनुनासिक इति तस्य <<उपदेशेऽजनुनासिक इत्>> [[१.३.२]] इत्यनेनेत्सञ्ज्ञा भवतीत्यर्थः । अन्यार्थं नीयमानस्य दध्यादेर्मङ्गलार्थत्वमिव लण्मध्यस्थाऽकारस्योच्चारणार्थत्वमपीत्यप्यवधेयम् ॥"
}