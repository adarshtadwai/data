{
    "11001": "",
    "11002": "",
    "11007": "<w>संयोग इति<\/w> । स्वरसंज्ञकवर्णैर्व्यवधानशून्या हल्वर्णाः संयोगसंज्ञकाः इत्यर्थः ।",
    "11008": "<w>मुखनासिकेति<\/w> । मुखद्वितीया नासिका मुखनासिकेति शाकपार्थिवादित्वादुत्तरपदलोपः । उच्यतेऽसौ वचनः 'कर्मणि ल्युट्' । मुखनासिकया वचनः मुखनासिकावचन इति । ननु अष्टादशभेदाः किं सर्वेषामचामविशिष्टाः, नेत्याह — <w>तदित्थमिति <\/w> । <w>अष्टादशभेदा इति ।<\/w> अष्टादशप्रकारा इत्यर्थः । <w>दीर्घाभावादिति । <\/w> तथा च उदात्तऌकारदीर्घः, अनुदात्तऌकारदीर्घः, स्वरितऌकारदीर्घः । ते च अनुनासिकास्त्रयः अननुनासिकास्त्रयय इति षड्भेदानामभावे सति ह्रस्वप्रपञ्चः षड्विधः प्लुतप्रपञ्चश्च षड्विध इति ऌकारस्य द्वादशविधित्वमेवेति भावः । ऌकारस्य दीर्घाभावे — <qt>होतृ ऌकार<\/qt> इत्यत्र सवर्णदीर्घे कृते <qt>होतॄकारः<\/qt> इति ॠकारस्यैव <<तुल्यास्यप्रयत्नं सवर्णम्>> [[1.1.9]] सूत्रे <<अकः सवर्णे दीर्घः>> [[6.1.101]] इति सूत्रेच भाष्योदाहरणमेव प्रमाणम् । <w>ह्रस्वाभावादिति ।<\/w> यदि एचो ह्रस्वाः स्युः तर्हि वर्णसमान्माये त एव लाघवात् अ इ उ इत्यादिवत् पठ्येरन् । न तु दीर्घाः गौरवात् । अतः एचो ह्रस्वाः न सन्तीति विज्ञायते । एवञ्च ह्रस्वप्रपञ्चषड्भेदाभावात् द्वादशविधत्वमेवैचाम् इति भावः ।",
    "11009": "<w>तुल्यास्येति । <\/w> आस्ये — मुखे भवम् आस्यं ताल्वादिस्थानम् <<शरीरावयवाद्यत्>> [[4.3.55]] इति भवार्थे यत्प्रत्ययः । प्रकृष्टो यत्नः प्रयत्नः । आस्यं च प्रयत्नश्च आस्यप्रयत्नौ । तुल्यौ आस्यप्रयत्नौ यस्य वर्णजालस्य तत् तुल्यास्यप्रयत्नं परस्परं सवर्णसंज्ञकं स्यादिति भावस्तदाह - <w>ताल्वादीति । <\/w> <w> मिथ इति । <\/w> परस्परमित्यर्थः । कस्य किं स्थानमित्याकाङ्क्षायां तद्व्यवस्थापकानि पाणिन्यादिशिक्षावचनानि अर्थतः सङ्गृह्णाति - <w>अकुहेत्यादिना ।<\/w> 'अ' इत्यष्टादशभेदा गृह्यन्ते । 'कु' इति कादिपञ्चकात्मकः कवर्गः । अश्च कुश्च हश्च विसर्जनीयश्चेतो विग्रहः । विसर्जनीयशब्दोऽपि विसर्गपर्यायः । <w>इचुयशेति ।<\/w>'इ' इत्यष्टादश भेदाः । 'चु' इति चवर्गः । इश्च चुश्च यश्च शश्चेति विग्रहः । <w>ऋटुरषेति  ।<\/w>'ऋ' इत्यष्टादश भेदाः । 'टु' इति टवर्गः । आ च टुश्च रश्च षश्चेति विग्रहः । 'ऋ' शब्दस्य आ इति प्रथमैकवचनान्तम्, 'धाता' इतिवत् । <w>ऌतुलसेति । <\/w> 'ऌ' इत्यस्य द्वादश भेदाः । 'तु' इति तवर्गः । आ च तुश्च लश्च सश्चेतिविग्रहः । 'ऌ' शब्दस्यापि 'आ' इत्येव प्रथमैकवचनान्तत्वम् — आ, अलौ, अलः इति । दन्तशब्देन दन्तमूलप्रदेशो विवक्षितः । अन्यथा भग्नदन्तस्य तदुच्चारणानुपपत्तेः । <w> उपूपेति । <\/w> 'उ' इत्यष्टादशभेदाः । 'पु' इति पवर्गः । उश्च पुश्च उपध्मानीयश्चेति विग्रहः । उपध्मानीयशब्दस्य व्याख्यानमनुपदमेव मूले स्पष्टं भविष्यति । <w>ञमङणनेति । <\/w> ञश्च मश्च ङश्च णश्च नश्चेति विग्रहः । चकारेण स्वस्ववर्गीयस्थानसमुच्चयः । <w>एदैतोरिति ।<\/w> एच्च ऐच्च ऐदैतौ । तपरकरणमसन्देहार्थम् । <w>ओदौतोरिति । <\/w> ओच्च औच्च औदौतो । तपरकरणं पूर्ववदसन्देहार्थमेव । <w>जिह्वामूलीयस्येति ।<\/w>  ≍क  ≍ख इति कखाभ्यां प्रागर्धविसर्गसदृशो जिह्वामूलीय इति अग्रे मूले एव उक्तम् । <w>अनुस्वारस्येति । <\/w> स्थानमिति शेषः । अनुस्वारस्य नासिकास्थानमस्तीति भावः । <w>यत्नो द्विधेति । <\/w> यत्नानामाभ्यन्तरत्वं बाह्यत्वं च वर्णोत्पत्तेः प्रागूर्द्ध्वभावित्वमिति पाणिन्यादिशिक्षासु स्पष्टम् । <w>यत्न इति ।<\/w> यत्नशब्दोऽत्र प्रयत्नपरः । <w>आद्य इति <\/w>आभ्यन्तप्रयत्नः इत्यर्थः । कथं पञ्चधा इत्यत आह — <w>स्पृष्टेत्यादिना । <\/w> <w> तत्रेति । <\/w> स्पृष्ट,ईषत्स्पृष्ट,ईषद्विवृत,विवृत,संवृत — एषु मध्ये इत्यर्थः । <w>प्रयतनमिति । <\/w> प्रयत्न इत्यर्थः । <w>स्पर्शानामिति । <\/w> स्पर्शवर्णानामित्यर्थः । के ते वर्णाः इति मूले स्फुटीभविष्यन्ति । तथापि निर्दिश्यन्ते अत्रापि — क ख ग घ ङ, च छ ज झ ञ, ट ठ ड ढ ण, त थ द ध न, प फ ब भ म — कवर्णादारभ्य मवर्णपर्यन्तम् ।  <w>अन्तःस्थानामिति । <\/w> यरलवानामित्यर्थः । <w>ऊष्मणामिति ।<\/w> श ष स ह इत्येतेषामित्यर्थः । <w>स्वराणामिति । <\/w> अ इ उ ऋ ऌ ए ओ ऐ औ इत्येतेषामित्यर्थः । <w>प्रयोगे इति ।<\/w> शास्त्रीयप्रक्रियाभिः परिनिष्ठितायां रामः कृष्णः इत्यादिशब्दानां प्रयोगे क्रियमाणे एव ह्रस्वस्यावर्णस्य संवृतत्वमित्यर्थः । <w>प्रक्रियेति । <\/w> शास्त्रीयकार्यप्रवृत्तिसमये दण्ड-आढक इत्यादौ सवर्णदीर्घादिकर्तव्ये तु विवृतत्वमेव ।  तेन सन्धिकार्यं निर्बाधमेव । एतत्सर्वं <<पूर्वत्रासिद्धम्>> [[8.2.1]] इत्यनेन ज्ञापितमिति सिद्धान्तकौमुद्यां स्पष्टम् । <w> बाह्येति । <\/w> वर्णोत्पत्यनन्तरजातो यत्नो बाह्यप्रयत्न इत्युच्यते । <w>खर इति ।<\/w> ख फ छ ठ थ च ट त क प श ष स — इति वर्णाः । <w>विवारा इति <\/w> । विवारादिप्रयत्नवन्तः इत्यर्थः । <w>हश इति । <\/w>  ह य व र ल ञ म ङ ण न झ भ घ ढ ध ज ब ग ड च — इति वर्णा इत्यर्थः । <w>संवारा इति । <\/w> संवारादिप्रयत्नवन्तः इत्यर्थः । <w>अल्पप्राणा इति । <\/w> कगङ, चजञ, टडण, तदन पबम, यरलव — इत्येतेषां वर्णानाम् अल्पप्राणः इति भावः । खघ, छझ, ठढ, थध, फभ, शषसह — इत्येतेषां महाप्राणः इत्यपि ज्ञेयम् । <w> कादय इति । <\/w>  क-ख-इत्यादि-म-पर्यन्तमिति पूर्वमुक्ताः वर्णाः इत्यर्थः । क आदिर्येषां ते कादयः, म अवसाने येषान्ते मावसाना इति । <w>यण इति । <\/w> यण्-प्रत्याहारान्तर्गतवर्णाः, 'यरलवाः' इत्यर्थः । <w>शल इति ।<\/w> शल्-प्रत्याहारान्तर्गतवर्णाः 'श,ष,स,ह' — इत्येते । <w>स्वरा इति ।<\/w> स्वेन राजत इति स्वराः, 'अ इ उ ऋ ऌ ए ओ ऐ औ' — इति वर्णाः इत्यर्थः ॥",
    "11011": "<w>हरि एतावति । <\/w> <qt>हरी-एतौ<\/qt> इत्यत्र <<ईदूदेद् द्विवचनं प्रगृह्यम्>> [[1.1.11]] इत्यनेन सूत्रेण प्रगृह्यसंज्ञायाम् <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे <qt>हरी एतौ<\/qt> इति निष्पन्नम् । एवमेव <qt>विष्णू-इमौ<\/qt>, <qt>गङ्गे-अमू<\/qt> इत्यत्र क्रमेण ऊकारान्तैकारान्तद्विवचनत्वात् <<ईदूदेद् द्विवचनं प्रगृह्यम्>> [[1.1.11]] इत्यनेन प्रगृह्यसंज्ञायां प्रकृतिभावे च <qt>विष्णू इमौ<\/qt>, <qt>गङ्गे अमू<\/qt> इति भवति ।",
    "11012": "<w>अदसो मादिति ।<\/w> अदसः इत्यवयवषष्ठी, तेन अदश्शब्दावयवमकारात्परस्येकारस्य सत्वात्प्रगृह्यसंज्ञायाम् <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे <qt>अमी ईशाः<\/qt> इति रूपम् । एवमेव <qt>रामकृष्णावमू-आसातेे<\/qt> इत्यत्रापि प्रगृह्यसंज्ञां कृत्वा प्रकृतिभावो विधेयः । <w>मात् किमिति ।<\/w> असति माद्ग्रहणे एकारोऽप्यनुवर्तेत । तेन च <qt>अमुकेऽत्र<\/qt> अत्र प्रगृह्यसंह्ञापूर्वकप्रकृतिभाव आपद्येत इति भावः ॥",
    "11014": "<w>इ इन्द्र इति ।<\/w> <qt>इ-इन्द्र<\/qt> इत्यत्र इकारस्य <<चादयोऽसत्त्वे>> [[1.4.57]] इत्यनेन निपातसंज्ञायाम् <<निपात एकाजनाङ्>> [[1.1.14]] इत्यनेन प्रगृह्यसंज्ञायाम् <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे  <qt>इ इन्द्र<\/qt> इति भवति । स एव प्रकारो <qt>उ उमेशः<\/qt> इत्यत्र विज्ञेयः । <w>आ एवमिति ।<\/w> ईषदर्थे क्रियायोगे मर्यादाभिविधौ च यः । एतमातं ङितं विद्याद्वाक्यस्मरणयोरङित् ॥ इति । प्रकृते <qt> आ एवं नु मन्यसे<\/qt> इत्यस्य वाक्यार्थत्वात्, <qt>आ एवं किल तत्<\/qt> इत्यस्य स्मरणार्थकत्वाच्च अङित्त्वेन <<निपात एकाजनाङ्>> [[1.1.14]] इत्यनेन आ इत्यस्य प्रगृह्यत्वे <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे सति रूपम् । <w>अन्यत्रेति । <\/w> वाक्यस्मरणार्थकभिन्ने इत्यर्थः । तेन ईषदर्थक-आ-इत्यस्य ङित्त्वात् प्रगृह्यसंज्ञाभावे प्रकृतिभावाभावेन <<आद्गुणः>> [[6.1.87]] इत्यनेन गुणे <qt>आ-ईषद् उष्णम्, ओष्णम्<\/qt> इति जायते ॥",
    "11015": "<w> अहो ईशाः ।<\/w> अत्र <<ओत्>> [[1.1.15]] इति  सूत्रेण प्रगृह्यसंज्ञायां <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे च सति <qt>अहो ईशाः<\/qt> इति भवति ॥",
    "11016": "<w> विष्णो इतीति ।<\/w> <qt>विष्णो-इति<\/qt> इति स्थितावत्र <<सम्बुद्धौ शाकल्यस्येतावनार्षे>> [[1.1.16]] इत्यनेन सम्बुद्धिनिमित्तकस्य ओकारस्य अवैदिके इतौ परे प्रगृह्यसंज्ञायां <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे च सति <qt>विष्णो इति<\/qt> इति रूपं सिद्ध्यति । स च प्रकृतिभावो विकल्पेन भवति । तदभावे <<एचोऽयवायावः>> [[6.1.78]] इत्यनेन अवादेशे <<लोपः शाकल्यस्य>> [[8.3.19]] इत्यनेन विकल्पेन लोपे <qt>विष्ण इति<\/qt> इति रूपम् । वलोपाभावे च <qt>विष्णविति<\/qt> इति रूपम् ॥",
    "11037": "<w>स्वरादिनिपातमन्यमिति<\/w>| स्वर् आदिर्येषान्ते स्वरादयः, ते च ते निपाताश्चेति समाहारद्वन्द्वः । फलितमाह - <w>स्वरादय इति<\/w> । स्वरादीन् पठति - <w>स्वरित्यादिना<\/w> । स्वरादीनां चादीनां च पृथक्पाठस्तु <hl>निपाता आद्युदात्ताः<\/hl> इति स्वरभेदार्थः, चादीनामसत्ववाचिनामेवाऽव्ययत्वम्, स्वरादीनां तु सत्ववाचिनामसत्ववाचिनां च तदिति व्यवस्थार्थश्च। <w>स्वर्<\/w> - स्वर्गे पारत्रिकसुखविशेषे , परलोके च । <w>अन्तर्<\/w> - मध्ये । <w>प्रातर्<\/w> - प्रत्यूषे । <w>पुनर्<\/w> - अप्रथमे विशेषे च । <w>सनुतर्<\/w> - अन्तर्धाने। स्वराद्याः पञ्च रेफान्ताः । तेन स्वर्याति प्रातरत्रेत्यादौ <<हशि च>> इत्युत्वं न, तत्र <qt>रोः<\/qt> इत्युकारानुबन्धग्रहणात् । <w>उच्चैस्<\/w> - महति । <w>नीचैस्<\/w> - अल्पे । <w>शनैस्<\/w> - क्रियासामान्ये । <w>ऋधक्<\/w> - सत्ये । वियोगशैघ्र्यसामीप्यलाघवेष्वित्यन्ये। <w>ऋते<\/w> - वर्जने । <w>युगपत्<\/w> - एककाले । <w>आरात्<\/w> - दूरसमीपयोः । <w>पृथक्<\/w> - भिन्ने । <w>ह्यस्<\/w> - अतीतेऽह्नि। <w>श्वस्<\/w> - अनागतेऽह्नि । <w>दिवा<\/w> - दिवसे। <w>रात्रौ<\/w> - निशि । <w>सायम्<\/w> - निशामुखे । <w>चिरम्<\/w> - बहुकाले। <w>मनाक्, ईषत्<\/w> - इदं द्वयमल्पे । <w>जोषम्<\/w> - सुखे, मौने च । <w>तूष्णीम्<\/w> - मौने । <w>बहिस्, अवस्<\/w> - इदं द्वयं बाह्ये । <w>समया<\/w> - समीपे, मध्ये च । <w>निकषा<\/w> - अन्तिके । <w>स्वयम्<\/w> - आत्मनेत्यर्थे । <w>वृथा<\/w> - व्यर्थे। <w>नक्तम्<\/w> - रात्रौ । <w>नञ्<\/w> - निषेधे । <hl>तत्सादृश्यमभावश्च तदन्यत्वम् तदल्पता ।अप्राशस्त्यं विरोधश्च नञर्थाः षट् प्रकीर्तिताः<\/hl> इत्यन्ये । <w>हेतौ<\/w> - निमित्ते । <w>इद्धा<\/w> - प्राकाश्ये । <w>अद्धा<\/w> - स्फुटावधारणयोः । <w>सामि<\/w> - अर्द्धे , जुगुप्सिते च । <w>वत्<\/w> - तुल्ये । <w>सना, सनत्, सनात्<\/w> - एतत्त्रयं नित्ये । <w>उपधा<\/w> - भेदे । <w>तिरस्<\/w> - अन्तर्द्धौ, तिर्यगर्थे, पराभवे च । <w>अन्तरा<\/w> - मध्ये, विनार्थे च । <w>अन्तरेण<\/w> - वर्जने । <w>ज्योक् <\/w> - कालभूयस्त्वे , प्रश्ने, शीघ्रार्थे, सम्प्रति, इत्यर्थे च । <w>कम् <\/w> - वारिमूर्द्धानिन्दासुखेषु । <w>शम्<\/w> - सुखे। <w>सहसा<\/w> - आकस्मिकाविमर्शयोः । <w>विना<\/w> - वर्जने । <w>नाना<\/w> - अनेकविनार्थयोः । <w>स्वस्ति<\/w> - मङ्गले । <w>स्वधा<\/w> - पितृहविर्दाने । <w>अलम्<\/w> - भूषणपर्याप्तिशक्तिवारणनिषेधेषु । <w>वषट्, श्रौषट्, वौषट्<\/w> - एतत्त्रयं देवहविर्दाने। <w>अन्यत् <\/w> - अन्यार्थे। <w>अस्ति<\/w> - सत्तायाम् । <w>उपांशु <\/w> - अप्रकाशोच्चारणे, रहस्ये च । <w>क्षमा<\/w> - क्षान्तौ। <w>विहायसा<\/w> - आकाशे । <w>दोषा<\/w> - रात्रौ। <w>मृषा, मिथ्या<\/w> - इदं द्वयं वितथे। <w>मुधा<\/w> - व्यर्थे । <w>पुरा<\/w> - अविरते , चिरातीते भविष्यदासन्ने च । <w>मिथो, मिथस्<\/w> - इदं द्वयं रहसि , संहार्थे च । <w>प्रायस्<\/w> - बाहुल्ये । <w>मुहुस्<\/w> - पुनरर्थे । <w>प्रवाहुकम्<\/w> - समकाले, ऊर्ध्वार्थे च । <w>प्रवाहिका<\/w> - इति पाठान्तरम् । <w>आर्यहलम्<\/w> - बलात्कारे । <w>अभीक्ष्णम्<\/w> - पौनःपुन्ये। <w>साकं,सार्धम्<\/w> - इदं द्वयं सहार्थे । <w>नमस्<\/w> - नतौ । <w>हिरुक्<\/w> - वर्जने । <w>धिक्<\/w> - निन्दाभर्त्सनयोः । <w>अथ<\/w> - आरम्भप्रश्नकार्त्स्न्याधिकारप्रतिज्ञासमुच्चयेषु । <w>अम्<\/w> - शैघ्र्ये च, अल्पे च । <w>आम्<\/w> - अङ्गीकारे । <w>प्रताम् <\/w> - ग्लानौ। <w>प्रशान्<\/w> - समानार्थे । <w>मा, माङ्<\/w> - एतौ निषेधे । <w>आकृतिगणोऽयमिति<\/w>। ततश्च अन्येऽप्येवं जातीयकाः । <w>कामम्<\/w> - स्वाच्छन्द्ये । <w>प्रकामम्<\/w> - अतिशये । <w>भूयस्<\/w> - पुनरर्थे, इत्यादयो ज्ञेयाः । अथ चादीनाह - <w>च, वा ह अह एव इत्यादिना<\/w>। <w>च<\/w> - समुच्चयान्वाचयेतरेतरयोगसमाहारेषु । <w>वा<\/w> - विकल्पादिषु । वास्याद्विकल्पोपमयोरिवार्थेऽपि समुच्चये । <w>ह<\/w> - प्रसिद्धौ । <w>अह<\/w> - अद्भुते , खेदे च । <w>एव<\/w> - अवधारणे , अनवकॢप्तौ च। <w>एवम्<\/w> - उक्तपरामर्षे । <w>नूनम्<\/w> - निश्चये , तर्के च । <w>शश्वत्<\/w> - पौनःपुन्ये, नित्ये , सहार्थे च । <w>युगपत्<\/w> - एककाले । <w>भूयस्<\/w> - पुनरर्थे , आधिक्ये च । <w>कूपत्<\/w> - प्रश्ने प्रशंसायां च । <w>कुवित्<\/w> - भूर्यर्थे प्रशंसायां च । <w>नेत्<\/w> - शङ्कायाम् प्रतिषेधविचारसमुच्चयेषु च । <w>चेत्<\/w> - यद्यर्थे । <w>चण्<\/w> - अयं चेदर्थे णित् , समुच्चयादिष्वननुबन्धकः । स्वरे भेदः फलम् । <w>कच्चित्<\/w> - इष्टप्रश्ने । <w>यत्र<\/w> - अनवकॢप्त्यमर्षगर्हाश्चर्येषु । <w>नह<\/w> - प्रत्यारम्भे । <w>हन्त<\/w> - हर्षे , विषादेऽनुकम्पायां स्ववाक्यारम्भे च । <w>माकिः ,माकिम्, नकिः<\/w> - इदं त्रयं वर्जने । <w>माङ् - नञौ<\/w> - स्वरादिषूक्तौ। <w>यावत्- तावत्<\/w> - इदं द्वयम् साकल्यावधिमानावधारणेषु । <w>त्वै<\/w> - विशेषवितर्कयोः । (<w>न्वै<\/w> - इति पाठान्तरम्) । <w>द्वै<\/w> - वितर्के । <w>रै<\/w> - दाने , अनादरे च । <w>श्रौषट्, वोषट्, स्वाहा<\/w> - इदं त्रयं देवहविर्दाने । <w>स्वधा <\/w> - पितृदाने । <w>वषट् तुम्<\/w> - तुङ्कारे । <w>तथाहि <\/w> - निदर्शने । <w>खलु<\/w> - निषेदवाक्यालङ्कारनिश्चयेषु । <w>किल<\/w> - इवार्थे , वार्तायाम्, अलीके च । <w>अथ<\/w> - अयं मङ्गलानन्तरारम्भप्रश्नकार्त्स्न्याधिकारप्रतिज्ञासमुच्चयेषु । <w>सुष्ट<\/w> - स्वरभेदार्थः पुनः पाठः । <w>स्म<\/w> - अतीते पादपूरणे च । <w>आदह<\/w> - उपक्रमाहिंसाकुत्सनेषु । <w>उपसर्गविभक्तिस्वरेति<\/w> - चादिगणसूत्रमेतत् । उपसर्गप्रतिरूपकाः , विभक्त्यन्तप्रतिरूपकाः अच्प्रतिरूपकाश्च , चादिगणे पाठ्याः इत्यर्थः । <w>अवदत्तम् <\/w> - अत्र अवेत्युपसर्गरूपकं, नतूपसर्गः । तेन <<अच् उपसर्गात्तः>> इति तु न । तस्मिन् सति <qt>अवत्तम्<\/qt> स्यान्न तु <qt>अवदत्तम्<\/qt> इति भावः । <w>अहयुः<\/w> - अहमिति सुबन्तप्रतिरूपकम् अहङ्कारे। <w>अस्तिक्षीरा<\/w> । अस्ति क्षीरं यस्याः इति बहुव्रीहिः । अत्र अस्तीति तिङ्गन्तप्रतिरूपकमव्ययं न तु तिङ्गन्तम् । स्वरप्रतिरूपकानुदाहरति - <w>अ इत्यादीना<\/w> । <w>अ<\/w> - सम्बोधने । <w>आ<\/w> - वाक्यस्मरणयोः । <w>इ<\/w> - सम्बोधनजुगुप्साविस्मयेषु । <w>ई,उ,ऊ,ए,ऐ,ओ,औ<\/w> - इति सप्तकं सम्बोधने । <w>पशु<\/w> - सम्यगर्थे । <w>शुकम्<\/w> - शैघ्र्ये। <w>यथाकथाच <\/w> - सङ्घातोऽयमनादरे । <w>पाट्, प्याट्, अङ्ग, है, हे, भोः, अये <\/w> - एते सप्त सम्बोधने । <w>द्य <\/w> - हिंसाप्रातिलोम्यपादपूरणेषु । <w>विषु<\/w> - नानार्थे । <w>एकपदे <\/w> - अकस्मादित्यर्थे । <w>युत् <\/w> - कुत्सायाम् । <w>आतः <\/w> - इतोऽर्थे । <w>चादिरप्याकृतिगण इति<\/w> । तेनाऽन्येपि - <w>यत्,तत्<\/w> - द्वयं हेतौ । <w>आहोस्वित् <\/w> - विकल्पे । <w>सम् <\/w> - सर्वतो भावे । इत्यादयो बोध्याः । <w>तसिलादय इति<\/w> । <<पञ्चम्यास्तसिल्>> इत्यारभ्य <<द्वित्र्योश्च धमुञ्>> इत्यन्ताः । <w>शस्प्रभृतय इति<\/w>। <<बह्वल्पार्थात्>> इत्यारभ्य <<अव्यक्तानुकरणात्>> इति डाजन्ता इत्यर्थः । <w>अम्, आमिति<\/w> । <<अमु च च्छन्दसि>> इत्यम् , <<किमेत्तिङव्यय>> इत्यां च गृह्यते । <w>कृत्वोऽर्था इति <\/w> । <<संख्यायाः क्रियाभ्यावृत्तिगणेनकृत्वसुच्>>, <<द्वित्रिचतुर्भ्यस्सुच्>>, <<विभाषा बहोर्धा>> इति त्रय इत्यर्थः । <w>तसिवती इति<\/w> । <<तेनैकदिक्>>, <<तसिश्च>> इति तसिः, <<तेन तुल्यम्>> इति वतिश्च गृह्यते । <w>नानाञाविति<\/w> । <<विनाञ्भ्यां नानाञौ न सह>> इति विहितौ नानाञौ ।",
    "11046": "",
    "11050": "",
    "11051": "<w>उरणिति । <\/w> उः इति 'ऋ' इत्यस्य षष्ठ्येकवचनम् । <w>त्रिंशतः इति ।<\/w> <<अणुदित्सवर्णस्य चाप्रत्ययः>> [[1.1.69]] इत्यनेनेति भावः । <w>तत्स्थाने इति । <\/w> <<स्थानेऽन्तरतमः>> [[1.1.50]] इत्यतः स्थानग्रहणमनुवर्तते । <ऽविधौ परिभाषोपतिष्ठते नानुवादेऽ> इति परिभाषया <<उरण् रपरः>> [[1.1.51]] इत्यत्र <<षष्ठी स्थानेयोगा>> [[1.1.49]] इति परिभाषा नोपतिष्ठते इति भावः । <w>रपरः सन्नेवेति ।<\/w> अत्र 'र' इति प्रत्याहारो ग्राह्यः । तेन रेफशिरस्कः लकारशिरस्कः च प्रवर्तते । <w>कृष्णर्द्धिरिति । <\/w> <qt>कृष्ण-ऋद्धिः<\/qt> इति स्थिते अत्र <<आद्गुणः>> [[6.1.87]] इति सूत्रेण कृष्ण इत्यस्य णकारोत्तवर्तिः अकारः तस्मात् अचि परे (नाम ऋकारे परे) पूर्वपरयोः (अकार-ऋकारयोः) स्थाने गुणे प्राप्ते, गुणकसंज्ञकाश्च <<अदेङ्गुणः>> [[1.1.2]] इति सूत्रेण अ, ए, ओ इति, एषां त्रयाणां मध्ये कः कर्तव्यः ? एकारस्य तु कण्ठतालुस्थानम्, ओकारस्य कण्ठोष्ठस्थानम् एतौ ए ओ इति न भवतः, आन्तरतम्याभावात्, किन्तु परिशेषात् अ एव भवति, स च <<उरण् रपरः>> [[1.1.51]] इति सूत्रेण रपरः (रेफशिरस्कः) सन् भवति । तेन <qt>कृष्णर्द्धिः<\/qt> इति रूपम् । <w>तवल्कार इति ।<\/w> <qt>तव-ऌकारः<\/qt> इति स्थिते अत्र <<आद्गुणः>> [[6.1.87]] इति सूत्रेण अत्र वकारोत्तवर्तिः अकारः तस्य ऌकारस्य च उभयोः स्थाने अ-रूपगुणे <<उरण् रपरः>> [[1.1.51]] इति सूत्रेण लपरे च कृते <qt>तवल्कारः<\/qt> इति रूपम्भवति ॥",
    "11052": "अत्र <qt>सुधी-उपास्यः<\/qt> इति स्थिते <<इको यणचि>> [[6.1.77]] इति सूत्रेण अजव्यवहितपूर्व-इक् — धकारोत्तवर्ति ई, तस्य स्थाने <<स्थानेऽन्तरतमः>> [[1.1.50]] इति सूत्रेण 'य्', न तु 'वरलाः', आन्तरतम्याभावात् । <qt>सुधय्-उपास्यः<\/qt> इति जाते <<अनचि च>> [[8.4.47]] इति सूत्रेण धकारस्य द्वित्वे <<झलां जश् झशि>> [[8.4.53]] इति सूत्रेण प्रथमधकारस्य दकारे <qt>सुद्ध्य्-उपास्यः<\/qt> इत्यवस्थायां <<संयोगान्तस्य लोपः>> [[8.2.23]] इति सूत्रेण यकारस्य लोपे प्राप्ते, <!यणः प्रतिषेधो वाच्यः!> इति वार्त्तिकेन यलोपनिषेधे सति  <qt>सुध्युपास्यः<\/qt> इति रूपं सिद्धम् । <w>मध्वरिः इति ।<\/w> मधोः अरिः मध्वरिः । मधुनामदैत्यस्य अरिः शत्रुः श्रीकृष्ण इत्यर्थः ॥ अत्र साध्यते — <qt>मधु-अरिः<\/qt> इति स्थिते <<इको यणचि>> [[6.1.77]] इति सूत्रेण अजव्यवहितपूर्वत्वविशिष्ट-इक् धकारोत्तवर्ति उ, तस्य स्थाने <<स्थानेऽन्तरतमः>> [[1.1.50]] इति परिभाषया (वकारस्य दन्तोष्ठम्, उपूपध्मानीयामनामोष्ठौ इति उभयोः उकारवकारयोः स्थानसाम्यात्) 'व्' जाते <qt>मध्व्-अरिः<\/qt> इत्यवस्थायाम् <<अनचि च>> [[8.4.47]] इत्येनन द्वित्वे <<झलां जश् झशि>> [[8.4.53]] इत्यनेन धकारस्य दकारे, <<संयोगान्तस्य लोपः>> [[8.2.23]] इति सूत्रेण लोपे प्राप्ते, <!यणः प्रतिषेधो वाच्यः!> इत्यनेन निषिद्धे सति <qt>मध्वरिः<\/qt> इति सिद्धम् । <w> धात्त्रंशः इति ।<\/w> धातुः अंशः धात्रंशः । <qt>धातृ-अंशः <\/qt> इति स्थिते <<इको यणचि>> [[6.1.77]] इत्यनेन ऋ-स्थाने स्थानेऽन्तरतमपरिभाषया र् कृतः । अत्रापि <<संयोगान्तस्य लोपः>> [[8.2.23]] इति लोपे प्राप्ते, <!यणः प्रतिषेधो वाच्यः!> इत्यनेन निषिद्धे, <qt>धात्रंशः<\/qt> इति सिद्धम्भवति । <w>लाकृतिरिति ।<\/w> लुरिव आकृतिः यस्यः सः इति विग्रहः इति भावः  । <qt>ऌ-आकृतिः<\/qt> इत्यत्र <<इको यणचि>> [[6.1.77]] इत्यनेन स्थानत आन्तर्यात् 'ऌ' इत्यस्य स्थाने 'ल्' इति, अत्रापि लोपे प्राप्ते निषिद्धे सति, अज्झीनं परेण संयोज्यम्,  <qt>लाकृतिः<\/w> इति रूपं सिद्धम् ॥",
    "11053": "",
    "11054": "",
    "11055": "",
    "11060": "<w>प्रसक्तस्येति । <\/w> शास्त्रतोऽर्थतश्च प्रसक्तस्य प्राप्तोच्चारणस्येत्यर्थः । दृशेर्ज्ञानसामान्यार्थकत्वात्तस्य च निषेधाऽसम्भवादुच्चारणसत्ताया एव निषेध इति भावः ॥",
    "11064": "<w>शकन्धुरिति ।<\/w> <qt>शक-अन्धु<\/qt> इति स्थिते अत्र <<अकः सवर्णे दीर्घः>> [[6.1.101]] इत्यनेन दीर्घे प्राप्ते तं बाधित्वा <!शकन्ध्वादिषु पररूपं वाच्यम्!> इत्यनेन पररूपे प्राप्ते तच्च पररूपं टेः (टिसंज्ञकस्य) भवति । टिसंज्ञा च <<अचोऽन्त्यादि टि>> [[1.1.64]] इत्यनेन ककारोत्तवर्ति-अकारस्य भवति । एवञ्च <qt>शक-अन्धुः<\/qt> इत्यत्र पूर्वपरयोः स्थाने पररूपे सति <qt>शकन्धुः<\/qt> इति भवतीति भावः । एवमेव <qt>कर्क-अन्धुः<\/qt> इत्यत्र <<अचोऽन्त्यादि टि>> [[1.1.64] इत्यनेन टिसंज्ञायाम् <!शकन्ध्वादिषु पररूपं वाच्यम्!> इत्यनेन पररूपे <qt>कर्कन्धुः<\/qt> इति भवति । <qt>मनस्-ईषा<\/qt> इति स्थितेऽत्र <<अचोऽन्त्यादि टि>> [[1.1.64]] इत्यनेन सूत्रेण अस्-इत्यस्य टिसंज्ञायाम् पररूपे चे <qt>मनीषा<\/qt> इति सिद्ध्यति । <qt>मार्त-अण्डः<\/qt> इति स्थिते प्रकृतवार्त्तिकेन पररूपे <qt>मार्तण्डः<\/qt> इति जायते ॥",
    "11066": "",
    "11067": "",
    "11069": "<w>अणुदिदिति ।<\/w> अण् अविधीयमानः सवर्णबोधकः, उदित् विधीयमानोऽपि सवर्णबोधको भवतीत्यर्थः । तेन <<ऋत उत्>> [[6.1.111]] इत्यादौ विधीयमाने उति इति न सवर्णग्रहणम् । <<कुहोश्चुः>> [[7.4.62]], <<चोः कुः>> [[8.2.30]] इत्यादौ विधीयमानेऽपि सवर्णग्रहणमिति भावः । <w>अत्रैवेति । <\/w> अस्मिन्नेव सूत्रे इत्यर्थः । अन्त्यत्र तु <<अणोप्रगृह्यस्यानुनासिकः>> [[8.4.57]] इत्यादौ । पूर्वणकारेण सह प्रत्याहारः । अत्र व्याख्यानमेव शरणम् । 'पूर्वेणैवाण् ग्रहाः सर्वे परेणैवेण्ग्रहा मताः । ऋतेऽणुदित्सवर्णस्येत्येतदेकं परेण तु ॥' — इति भाष्यकारेणोक्तम् ॥ <w>तदेवमिति ।<\/w> तत् <<अणुदित्सवर्णस्य चाप्रत्ययः>> [[1.1.69]] सूत्रम्, एवं वक्ष्यमाणप्रकारेण फलतीत्यर्थः । <w>अष्टादशानामिति । <\/w> (1) ह्रस्वोदात्तानुनासिकः, (2) ह्रस्वोदत्ताननुनासिकः, (3) ह्रस्वानुदात्तानुनासिकः, (4) ह्रस्वानुदात्ताननुनासिकः, (5) ह्रस्वस्वरितानुनासिकः, (6) ह्रस्वस्वरिताननुनासिकः,  (7) दीर्घोदात्तानुनासिकः, (8) दीर्घोदत्ताननुनासिकः, (9) दीर्घानुदात्तानुनासिकः, (10) दीर्घानुदात्ताननुनासिकः, (11) दीर्घस्वरितानुनासिकः, (12) दीर्घस्वरिताननुनासिकः,   (13) प्लुतोदात्तानुनासिकः, (14) प्लुतोदत्ताननुनासिकः, (15) प्लुतानुदात्तानुनासिकः, (16) प्लुतानुदात्ताननुनासिकः, (17) प्लुतस्वरितानुनासिकः, (18) प्लुतस्वरिताननुनासिकः — इत्येतेषामित्यर्थः । <w>तथेति । <\/w> अनया रीत्या इकार-उकारयोरपि बोध्यम् । <w>ऋकार इति ।<\/w>  अनेन प्रकारेण । ऋकारस्य अष्टादश । ऌकारस्य दीर्घाभावात्, ऌकारदीर्घषट्कं विहाय द्वादश । ऋकार-ऌकारयोः सावर्ण्यात् मिलित्वा त्रिंशत् — इति भावः ।  <w>एवमिति ।<\/w> पूर्वोक्तप्रकारेणैव । <w>एच इति । <\/w> द्वादशानां बोधकाः । तदेवम् - ए, ओ, ऐ, औ इति प्रत्येकं द्वादश इति भावः । ननु स्थानप्रयत्नयोस्तुल्यत्वात् सावर्ण्येन ए ऐकारस्य, ओ औकारस्य बोधकस्तेन चतुर्विंशतेः संज्ञकः एकारः, एवमोकारः स्यादिति चेद्, न । 'ऐऔच्' इति पृथक् सूत्रत्वेन तयोः सावर्ण्याभावज्ञापकत्वात् । <w>तेन इति ।<\/w> यवलानां प्रकारद्वयेन ॥",
    "11070": "<w> तः परः इति <\/w> तपरपदे बहुव्रीहितत्पुरुषसमासद्वयं व्याख्यानादतो वृत्तावाह — <w>तः परो यस्मात्तात्परश्चेति <w> ॥",
    "11071": "<w>आदिरन्त्येन सहेतेति । <\/w> अन्ते भवः अन्त्यः । तेन इता सहोच्चार्यमाणः आदिः अण्-अच्-इत्यादिरूपः संज्ञेत्यर्थः । यस्मात्पूर्व नास्ति परञ्चास्ति स आदिः । यस्मात्परं नास्ति पूर्वञ्चास्ति सोऽन्तः । इहाद्यन्ताभ्यामवयवत्वेन बोधकाभ्यां शब्दाभ्यां मध्यगा आक्षिप्यन्ते । अतस्तेषां संज्ञेति लभ्यते । स्वं रूपमिति पूर्वसूत्रादनुवर्तते । तच्च षष्ठ्यन्तया विपरिणम्यते तदेतदाह — <w>अन्त्येनेत्यादि<\/w> । <w> स्वस्य चेति । <\/w>  अत्र च स्वशब्देन संज्ञाकोटिप्रविष्ट आदिरेव परामृश्यत इति भावः ॥",
    "12009": "<w>इको झलिति<\/w> । <w>इगन्तादिति ।<\/w> सना आक्षिप्तधातुविशेषणत्वात्तदन्तविधिरिति भावः । <w>सन् किदिति ।<\/w> <<रुदविदमुषग्रहिस्वपिप्रच्छः सँश्च>> [[1.2.8]] इत्यतः सन् इति, <<असंयोगाल्लिट् कित्>> [[1.2.5]] इत्यतश्च किद् इत्यनुवर्तत इति भावः । इत्वं स्मारयति - <w>ॠत इद्धातोरिति<\/w> । <w>चिकीर्षतीति<\/w> । कृधातोः <<धातोः कर्मणः>> [[3.1.7]] इत्यादिना सनि अनुबन्धलोपो आर्धधातुकत्वे <<आर्धधातुकस्येड् वलादेः>> [[7.2.35]] इति इडागमे प्राप्ते <<एकाच उपदेशेऽनुदात्तात्>> [[7.2.10]] इतीण्निषेधे <<अज्झनगमां सनि>> [[6.4.16]] इति दीर्घे <<इको झल्>> [[1.2.9]] इति कित्वाद् गुणाभावे <<ॠत इद्धातोः>> [[7.1.100]] इति इत्वे रपरे <qt>किर् स<\/qt> इति भूते द्वित्वेऽभ्यासकार्ये <<हलि च>> [[8.2.77]] इति दीर्घे षत्वे च कृते <qt>चिकीर्ष<\/qt> इति जाते <<सनाद्यन्ता धातवः>> [[3.1.32]] इति धातुसंज्ञायां लटि तिपि शपि अनुबन्धलोपो <<अतो गुणे>> [[6.1.97]] इति पररूपे च कृते <qt>चिकीर्षति<\/qt> इति सिद्धम् ।",
    "12027": "<w>ऊकाल इति । <\/w> ह्रस्वदीर्घप्लुतः इति समाहारद्वन्द्वः, सौत्रं पुंस्त्वम् । एकद्वित्रिमात्रिकोकाराणामुच्चारणकालसदृशोच्चारणकालविशिष्टोऽच् क्रमशो ह्रस्वदीर्घप्लुतसंज्ञको भवतीति सूत्रार्थः । प्राथम्यादकारोच्चारणमेव युक्तमिति न शङ्क्यम् । कुक्कुटोक्ते उकारे एकद्वित्रिमात्रत्वप्रसिद्धेरकारस्यानुक्तेः । <w>वां काल इति ।<\/w> वः इति ऊशब्दस्य प्रथमाबहुवचनम् । वामिति षष्ठीबहुवचनम् । वां काल इव कालो यस्येति फलितार्थकथनमिति यावत् । एकमात्रात्मक उसदृशोच्चारणकालिको योऽच् स ह्रस्वसंज्ञको भवति । एवं द्विमात्रात्मकोकारोच्चारणकालसदृशः कालो यस्याचः स दीर्घसंज्ञको भवति । एवं त्रिमात्रात्मकोकारोच्चारणकालसदृशो योऽच् सः प्लुतसंज्ञको भवति । <w>स प्रत्येकमिति ।<\/w> सः (लब्धह्रस्वादिसंज्ञकः) ह्रस्वः, दीर्घः, प्लुतश्च अच् प्रत्येकमुदात्तादिभेदेन उदात्तत्वेन, अनुदात्तत्वेन, स्वरितत्वेन च धर्मविशेषेण त्रिधा त्रिभिः प्रकारैर्वर्तत इत्यर्थः ॥",
    "12029": "उदात्तसंज्ञामाह — <w>उच्चैरुदात्त<\/w> इति । नादधर्मविशेषः उच्चैस्त्वन्त्विह न विवक्षितम्,  उपांशूच्चार्यमाणे अव्याप्तेः । किन्तु उच्चैः शब्दः अधिकरणशक्तिप्रधानः ऊर्ध्वभागे इत्यर्थे वर्तते । <<ऊकालोऽज्झ्रस्वदीर्घप्लुतः>> [[1.2.27]] इत्यत अच् इत्यनुवर्तते, तदेतदाह ताल्वादिष्वित्यादिना ।   <w>सभागेष्विति<\/w> । ताल्वादीनां सावयवत्वकथनं ऊर्ध्वभागे इत्यस्योपपादनार्थम् ।। तेषामखण्डत्वे ऊर्ध्वभागे इत्यनुपपत्तेः ।",
    "12030": "नीचैश्शब्दः अधिकरणशक्तिप्रधानः, अधोभागे इत्यर्थे वर्तते, तदाह — <w>नीचैरिति ।<\/w>",
    "12031": "<w>समाहारः स्वरितः इति । <\/w> पूर्वसूत्राभ्यां उदात्तानुदात्तपदे अनुवृत्ते व्याख्यानात् धर्मप्रधाने षष्ठ्यन्ततया  च विपरिणम्येते । यस्मिन् समाहरणं स समाहारः । अधिकरणे घञ् । ततश्च उदात्तत्वानुदात्तत्वयोर्धर्मयोर्यस्मिन्नचि मेलनं सोऽच् स्वरितसंज्ञक इत्यर्थः । तदेतत्फलितमाह — <w>उदात्तानुदात्तत्वे इति<\/w> ।  <w> स नवविधोऽपीति ।<\/w> १. उदात्तह्रस्वः , २. अनुदात्तह्रस्वः, ३. स्वरितह्रस्वः, ४. उदात्तदीर्घः, ५. अनुदात्तदीर्घः, ६. स्वरितदीर्घः, ७. उदात्तप्लुतः, ८. अनुदात्तप्लुतः, ९. स्वरितप्लुतः, इति रीत्या य एकैकः अच् नवविधः स्थितः स प्रत्येकमनुनासिकत्वेन अननुनासिकत्वेन च द्विधा द्वाभ्यां प्रकाराभ्यां वर्तत इत्यर्थः ।",
    "13001": "",
    "13002": "<w>प्रतिज्ञेति ।<\/w> प्रतिज्ञायते इति प्रतिज्ञा । अनुनासिकस्य भावः आनुनासिक्यम् । प्रतिज्ञा आनुनासिक्यं येषान्ते प्रतिज्ञानुनासिक्याः । <w>लण्सूत्रस्थेति ।<\/w> 'लण्'-सूत्रे तिष्ठतीति लण्सूत्रस्थः स चासौ अवर्णश्च लण्सूत्रस्थावर्णः, तत्र सहोच्चार्यमाणो रेफः 'र'  इत्येवं रूपः रेफलकारयोस्संज्ञेत्यर्थः ॥",
    "13003": "<w>उपदेशेऽन्त्यमिति । <\/w> आद्योच्चारणविषयीभूतो यः शब्दस्तस्यान्त्यं हल् इत्संज्ञकः स्यादिति फलितोऽर्थः । <w>आद्योच्चारणमिति ।<\/w> आद्यानां शिवपाणिनिप्रभृतीनामाद्यमुच्चारणमुपदेशः । यद्वा आद्यञ्च तदुच्चारणञ्चेत्याद्योच्चारणम्, प्रथममुच्चारणमित्यर्थः । शिवपाणिनिप्रभृतीनामाद्यमुच्चारणमुपदेशः । केचित्तु — धातुसूत्रगणोणादिवाक्यलिङ्गानुशासनम् । आगमप्रत्ययादेशा उपदेशाः प्रकीर्तिताः — इत्याहुः ।",
    "13009": "<w>णादयोऽणाद्यर्था इति ।<\/w> अण् आदिर्येषां तेऽणादयस्तेऽर्थाः प्रयोजनं येषान्तेऽणाद्यर्थाः । णादयः — ण्-क्-ङ्-च्-प्रभृतयः — इत्संज्ञावर्णाः अणादिप्रत्याहारप्रयोजका इति यावत् ॥",
    "13010": "<w>समसम्बन्धीति ।<\/w> समानामिति यदि 'कर्मणि षष्ठी', तर्हि स्थान्यादिभिः समसंख्यानां यत्र विधानं तत्रैव यथासंख्यमित्यस्य प्रवृत्तिः, यथा, <<एचोऽयवायावः>> [[6.1.78]] इत्यत्र, न तु <<समूलाकृतजीवेषु हन्कृञ्ग्रहः>> [[3.4.36]] इत्यत्र ।  तत्र विधेयस्य णमुल्-इत्यस्य एकत्वात् । अतः समानामिति 'सम्बन्धे षष्ठी' इति भावः । <w>हरये इति ।<\/w> <qt>हरे-ए<\/qt> इति स्थिते, <<एचोऽयवायावः>> [[6.1.78]] इत्यनेन एच्-प्रत्याहारघटकः 'हरे' इत्यत्र रेफोत्तरवर्ती एकारः, तस्य स्थाने 'अय' आदेशो जातः, अच्-प्रत्याहारघटक एकारे परे । तेन <qt>हरय्-ए<\/qt> इति जाते , अज्झीनं परेण संयोज्यम्, <qt>हरये<\/qt> इति सिद्धम् । <w>विष्णवे इति<\/w> । <qt>विष्णो-ए<\/qt> इति स्थिते <<एचोऽयवायावः>> [[6.1.78]] इत्यनेन अचि एकारे परे <qt>विष्णो<\/qt> अत्रस्थो य ओकारः, तस्य स्थाने अव्-आदेशः कॄतः । <qt>विष्णव्-ए<\/qt> इति जाते मिलित्वा <qt>विष्णवे<\/qt> इति रूपं सिद्धम् । <w>नायक इति ।<\/w> <qt>नै-अक:<\/qt> अत्र आय्-आदेशः, <qt>पौ-अकः<\/qt> अत्र आव्-आदेशः <<एचोऽयवायावः>> [[6.1.78]] इत्यनेन इति भावः ॥",
    "13054": "",
    "13074": "<w>णिचश्चेति।<\/w> <<अनुदात्तङितः>> [[1.3.12]] इत्यत आत्मनेपदमिति, <<स्वरितञितः कर्त्रभिप्राये क्रियाफले>> [[1.3.72]] इति चानुवर्तते । प्रत्ययग्रहणपरिभाषया णिजन्तादिति लभ्यते । तदाह — <w>णिजन्तादित्यादिना<\/w> । <qt>चोरयते।<\/qt> चुर्-धातोः पूर्ववत् स्वार्थे णिचि धातुसंज्ञायाम् <<वर्तमाने लट्>> [[3.2.123]] इति लटि लः स्थाने कर्तृगामिनि क्रियाफले सति <<णिचश्च>> [[1.3.74]] इत्यात्मनेपदे ते जाते शपि अनुबन्धलोपे गुणे अयादेशे टेरेत्वे च रूपम्। अग्रे — <qt>चोरयते<\/qt>, <qt>चोरयन्ते<\/qt> । <qt>चोरयसे<\/qt>, <qt>चोरयेथे<\/qt>, <qt>चोरयध्वे<\/qt> । <qt>चोरये<\/qt>, <qt>चोरयावहे<\/qt>, <\/qt>चोरयामहे<\/qt> इति । <qt>चोरयामास<\/qt> ।चुर्-धातोः स्वार्थ णिचि, धातुसंज्ञायाम् <<परोक्षे लिट्>> [[3.2.115]] इति लिटि <<कास्यनेकाच आम्वक्तव्यः>> (वार्त्तिकम् [[3.1.35]]) इत्यामि तस्य आर्धधातुकत्वे तत्परे चोरिधातोर्गुणे अयादेशे च कृते <<आमः>> [[2.4.81]] इति लिटो लुकि <<कृञ्चानुप्रयुज्यते लिटि>> [[3.1.40]] इति लिट्परासोऽनुप्रयोगे कृते <qt>चोरयाम् अस् लिट्<\/qt> इति जाते लिटो लः स्थाने तिपि, तिपो णलि द्वित्वे अभ्यासत्वे अभ्यासकार्ये  संयोगे च कृते तत्सिद्धिः । एवमन्यत्र <qt>चोरयामासतुः<\/qt>, <qt>चोरयामासुः<\/qt> । <qt>चोरयामासिथ<\/qt>, <qt>चोरयामासथुः<\/qt>, <qt>चोरयामास<\/qt> । <qt>चोरयामास<\/qt>, <qt>चोरयामासिव<\/qt>, <qt>चोरयामासिम<\/qt> । एवम्, <qt>चोरयाम्बभूव<\/qt> । तथा — <qt>चोरयाञ्चकार<\/qt> <qt>चोरयाञ्चक्रे<\/qt> । लुटि — <qt>चोरयिता<\/qt> । अत्र तास इडागमः, प्रकृतेर्गुणोऽयादेशश्च विशेषः, शेषं पूर्ववत्। <qt>चोरयिष्यति<\/qt>-<\/qt>चोरयिष्यते<\/qt>। <qt>चोरयतु<\/qt>-<qt>चोरयताम्<\/qt> ।  <qt>अचोरयत्<\/qt>-<qt>अचोरयत<\/qt>। <qt>चोरयेत्<\/qt>-<qt>चोरयेत<\/qt>। आशीर्लिङि परस्मैपदमे आह — <qt>चोर्यात्<\/qt> । चुर्-धातोः णिचि अनुबन्धलोपे प्रकृतेर्गुणे धातुसंज्ञायाम् आशिष्यर्थे लिङि, लः स्थाने तिपि अनुबन्धलोपे <<लिङाशिषि>> [[3.4.116]] इत्यार्धधातुकत्वे यासुटि तस्यापि यदागमन्यायेनार्धधातुकत्वात् <<णेरनिटि>> [[6.4.51]] इति णिलोपे <qt>चोर् यास् त्<\/qt> इति जाते तत्र सकारस्य <<स्कोः संयोगाद्योरन्ते च>> [[8.2.29]] इति लोपे कृते <qt>चोर्यात्<\/qt> इति रूपम्। <qt>चोर्यास्ताम्<\/qt>, <qt>चोर्यासुः<\/qt> । <qt>चोर्याः<\/qt>, <qt>चोर्यास्तम्<\/qt>, <qt>चोर्यास्त<\/qt> । <qt>चोर्यासम्<\/qt>,  <qt>चोर्यास्व<\/qt>,  <qt>चोर्यास्म<\/qt> । <qt>चोरयिषीष्ट<\/qt> । चोरीति पूर्ववत्प्रसाध्य तस्य  धातुत्वात् आशिषि लिङ आत्मनेपदे ते आर्धधातुकत्वे सीयुटि उटि गते टित्वादाद्यावयवे <qt>चोरि सी त<\/qt> इति भूते तस्य सुडागमे सियुट इडागमे प्रकृतेर्गुणे अयादेशे सियुटस्सस्य षत्वे तस्य ष्टत्वे च रूपम् । <qt>चोरयिषीयास्ताम्<\/qt>,  <qt>चोरयिषीरन्<\/qt> । <qt>चोरयिषीष्टाः<\/qt>, <qt>चोरयिषीयास्थाम्<\/qt>, <qt>चोरयिषीध्वम्<\/qt> ।  <qt>चोरयिषीय<\/qt>, <qt>चोरयिषीवहि<\/qt>, <qt>चोरयिषीमहि<\/qt> । अचूचुरत् । चोरीति पूर्ववत्प्रसाध्य तस्य  धातुत्वात् लुङस्तिपि अनुबन्धलोपे <<इतश्च>> [[3.4.100]] इति तिप इकारलोपे तस्य सार्वधातुकत्वे शपं बाधित्वा <<च्लि लुङि>> [[3.1.43]] इति च्लौ <<णिश्रिद्रुस्रुभ्यः कर्तरि चङ्>> [[3.1.48]] इति च्लेः चङि  अनुबन्धलोपे <<णेरनिटि>> [[6.4.51]] इति णिलोपे स्थानिवद्भावेन <<णौ चङ्युपधाया ह्रस्वः>> [[7.4.1]] इति चोर उपधाया ह्रस्वे <qt>चुर् अ त्<\/qt> इति जाते <<चङि>> [[6.1.11]] इति द्वित्वे अभ्यासससंज्ञायाम् अभ्यासकार्ये च कृते <<सन्वल्लघुनि चङपरेऽनग्लोपे>> [[7.4.93]] इति सन्वद्भावे <<दीर्घो लघोः>> [[7.4.94]] इत्यभ्यासोकारस्य दीर्घे अङ्गस्य अडागमे च <qt>अचूचुरत्<\/qt> इति रूपम् । <qt>अचूचुरताम्<\/qt>, <qt>अचूचुरन्<\/qt>। <qt>अचूचुरः<\/qt>, <qt>अचूचुरतम्<\/qt>,  <qt>अचूचुरत<\/qt> । <qt>अचूचुरम्<\/qt>, <qt>अचूचुराव<\/qt>, <qt>अचूचुराम <\/qt> । <qt>अचूचुरत<\/qt> । चोरीति पूर्ववत्प्रसाध्य लुङ्स्ते, तस्य सार्वधातुकसंज्ञायाम् प्राप्तं शपम्बाधित्वा <<च्लि लुङि>> [[3.1.93]] इति च्लौ, तस्य स्थाने <<णिश्रिद्रुस्रुभ्यः कर्तरि चङ्>> [[3.1.48]] इति चङि अनुबन्धलोपे <<णेरनिटि>> [[6.4.51]] इति णिलोपे <<चङि>> [[6.1.11]] इति द्वित्वे अभ्याससंज्ञायाम् अभ्यासकार्ये च जाते <qt>चु चुर् अ त<\/qt> इति भूते <<सन्वल्लघुनि चङपरेऽनग्लोपे>> [[7.4.93]] इति अडाcoगमे <qt>अचूचुरत<\/qt> इति रूपम् । <qt>अचूचुरेताम्<\/qt>, <qt>अचूचुरन्त<\/qt> । <qt>अचूचुरथाः<\/qt>, <qt>अचूचुरेथाम्<\/qt>, <qt>अचूचुरध्वम्<\/qt>  <qt>अचूचुरे<\/qt>, <qt>अचूचुरावहि<\/qt>, <qt>अचूचुरामहि<\/qt> इति । लृङि - <qt>अचोरयिष्यत्<\/qt>—<qt>अचोरयिष्यत<\/qt> । <w>अल्लोपे इति<\/w> । <<अतो लोपः>> [[6.4.48]] इत्यनेनेति भावः । <w>अचः परस्मिन्निति<\/w> । <<स्थानिवदादेशोऽनल्विधौ>> [[1.1.56]]  इत्यस्मात् स्थानिवदादेशः इत्यनुवर्तते । अच इत्येतदादेश इत्यनेनान्वेति, अच आदेश इति । परस्मिन्निति सतिसप्तमी । ततश्च परनिमित्तक इति लभ्यते । तच्चादेशविशेषणम् । तदाह — <qt>निमितोऽजादेश इत्यादिना<\/qt> । <w>कथयति<\/w> । कथ इत्यकारान्तादस्माण्णिचि अनुबन्धलोपे णिचः <<आर्धधातुकं शेषः>> [[3.4.114]]  इत्यार्धधातुकत्वात् <<अतो लोपः>> [[6.4.48]]  इति यकारोत्तरवर्तिनः अकारस्य लोपे कृते णिच्-निमित्तिकायाम् <<अत उपधायाः>> [[7.2.116]]  इति वृद्धौ प्राप्तायाम् <<अचः परस्मिन् पूर्वविधौ>> [[1.1.57]]  इति अल्लोपस्य स्थानिवद्वात् तदभावे जाते <<सनाद्यन्ता धातवः>> [[3.1.32]]  इति धातुसंज्ञायाम् लटि, लः स्थाने तिपि अनुबन्धलोपे सार्वधातुकसंज्ञायां शपि अनुबन्धलोपे शित्त्वात्सार्वधातुकसंज्ञायां गुणे अयादेशे च कृते <qt>कथयति<\/qt> इति रूपम् । लिटि <qt>कथयामास<\/qt>, <qt>कथयाञ्चकार<\/qt> । <qt>कथयाम्बभूव<\/qt> । लुटि <qt>कथयिता<\/qt> | लृटि <qt>कथयिष्यति<\/qt> । लङि <qt>अकथयत्<\/qt> । लिङि <qt>कथयेत्<\/qt>। आशिषि <qt>कथ्यात्<\/qt> । <qt>अचकथत्<\/qt> । कथ इत्यकारान्तधातोर्णिचि अलोपे तस्य स्थानिवद्भावात् वृद्ध्यभावे धातुत्वाल्लुङस्तिप इलोपे अटि च्लेः स्थाने <<णिश्रिदुस्रुभ्यः>> [[3.1.48]] इति चङि द्विस्वे अभ्यासत्वे अभ्यासकार्ये चुत्वे च कृते <qt>अ च कथ् अत्<\/qt> इति भूते अत्र थकारोत्तरवर्तिनः अकारस्य णिज्निमित्तेन लोपित्वात् <<सन्वल्लघुनि चङ्परेऽनग्लोपे>> [[7.4.93]]  इति सन्वद्भावाभावेन <<सन्यतः>> [[7.4.79]]  इतीत्वस्य <<दीर्घो लघोः>> [[7.4.94]]  इति दीर्घस्य चाप्राप्तौ <qt>अचकथत्<\/qt> इति रूपम् । <qt>गणयति<\/qt> । गणधातोर्णिचि अल्लोपे स्थानिवत्त्वाद् वृद्ध्यभावे धातुत्वाल्लटो लः स्थाने तिपि शपि अनुबन्धलोपे गुणे अयादेशे च तत्सिद्धिः । तसादौ — <qt>गणयतः<\/qt>, <qt>गणयन्ति<\/qt> इत्यादि । लिटि <qt>गणयामास<\/qt>, <qt>गणयाम्बभूव<\/qt>, <qt>गणयाञ्चकार<\/qt> इत्यादि । लुटि <qt>गणयिता<\/qt> । लृटि <qt>गणयिष्यति<qt> । लोटि <qt>गणयतु<\/qt> । लङि <qt>अगणयत्<\/qt> । लिङि <qt>गणयेत्<\/qt> । आशिषि <qt>गण्यात्<\/qt> ।",
    "14002": "<w>विप्रतिषेध इति ।<\/w> विप्रतिपूर्वात् सेधतेर्घञि उपसर्गवशात् परस्मपरविरोधे विप्रतिषेधशब्दः । विरोधश्च तुल्यबलयोरेव लोकसिद्धस्तदाह <qt>तुल्यबलेति ।<\/qt> द्वयोः शास्त्रयोः क्वचिल्लब्धावकाशयोरेकत्र लक्ष्ये युगपत्सम्भवस्तुल्यबलविरोधः । कार्यस्य परत्वं परशास्त्रविहितत्वम् । <w> मनोरथ इति ।<\/w> <qt>मनस् रथः<\/qt> इति स्थिते <<ससजुषो रुः>> [[8.2.66]] इति पदान्तस्य सस्य रुत्वे <<हशि च>> [[6.1.114]]  इति रोरुत्वे प्राप्ते <<रो रि>> [[8.3.14]] इति रेफस्य लोपे च प्राप्ते, तर्हि प्राक् केन भाव्यमिति शङ्कायाम् <<विप्रतिषेधे परं कार्यम्>> [[1.4.2]] इति सूत्रेण परं कर्तव्यम् । तत्र <<हशि च>> [[6.1.114]] इति सूत्रं षष्ठाध्यायस्थम्, <<रो रि>> [[8.3.14]] इति चाष्टमाध्यायस्थम् इति <<हशि च>> [[6.1.114]] इत्यपेक्षया <<रो रि>> [[8.3.14]] इत्यस्य परत्वम्, इति <<रो रि>> [[8.3.14]] इत्यनेन रेफस्य लोपे प्राप्ते; तत्र <<पूर्वत्रासिद्धम्>> [[8.2.1]] इत्यधिकारसूत्रेण सपादसप्ताध्यायीसूत्रदृष्ट्या त्रैपादिकस्य <<रो रि>> [[8.3.14]] इत्यस्यासिद्धत्वप्रतिपादनात् न <<रो रि>> [[8.3.14]] इत्यनेन रेफस्य लोपः, किन्तु <<हशि च>> [[6.1.114]] इत्यनेन रोरुत्वे <qt>मन उ रथः<\/qt> इति जाते, तत्र <<आद्गुणः>> [[6.1.87]] इत्यनेन पूर्वपरयोः स्थाने ओकाररूपे गुणे कृते <qt>मनोरथः<\/qt> इति सिद्ध्यति ॥",
    "14014": "<w>सुप्तिङिति । <\/w> <<स्वौजसमौट्...>> [[4.1.2]] इति सूत्रे 'सु'-इत्यारभ्य सुपः पकारेण प्रत्याहारः । न तु सप्तमीबहुवचनस्यैवात्र ग्रहणम्, व्याख्यानात् । <<तिप्तस्झि...>> [[3.4.78]] सूत्रे 'ति'-इत्यारभ्य महिङो ङकारेण प्रत्याहारः । सुप् च तिङ् च सुप्तिङौ, तावन्ते यस्य तत् सुप्तिङन्तं शब्दस्वरूपम् इति शब्दशास्त्रप्रस्तावाल्लभ्यते । अन्तशब्दश्च प्रत्येकं सम्बध्यते तदेतदभिप्रेत्याह — <w>सुबन्तेत्यादिना ।<\/w> ॥ इति संज्ञाप्रकरणम् ॥",
    "14015": "<w>नः क्ये इति ।<\/w> नकारादकार उच्चारणार्थः। <<सुप्तिङन्तम्>> [[1.4.14]] इत्यतः सुबन्तं पदमित्यनुवर्तते । सुबन्तं नकारेण विशेष्यते । तदन्तविधिः । नकारान्तं सुबन्तं पदसंज्ञं स्यादिति लभ्यते । सुबन्तत्वादेव पदत्वे सिद्धे नियमार्थमिदम् । क्यग्रहणेन क्यच्क्यङोर्ग्रहणम् । न तु क्यषः, <<लोहितादिडाज्भ्यः क्यष्>> [[3.1.13]] इति हलन्तात्क्यषोऽभावात् । तदाह - <w>स्यचि क्यङि चेत्यादिना<\/w>। <qt>राजीयति <\/qt>। आत्मानं राजानमिच्छति इत्यर्थे <<सुप आत्मनः क्यच्>> [[3.1.8]] इति <qt>राजन् अम्<\/qt> इति सुबन्तात् क्यचि, <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]] इति अमो लुकि, कचयोरित्संज्ञायां लोपे च जाते <<नः क्ये>> [[1.4.15]] इति नियमेन अत्र पदत्त्वात् <<न लोपः प्रातिपदिकान्तस्य>> [[8.2.7]] इति नलोपे <qt>राज य<\/qt> इति भूते <<क्यचि च>> [[7.4.33]] इति जकारोत्तरवर्तिन अकारस्य ईत्वे <qt>राजीय<\/qt> इति सम्पन्ने धातुत्वाल्लटस्तिपि, शपि, अनुबन्धलोपे, <<अतो गुणे>> [[6.1.97]] इति पररूपत्वे <qt>राजीयति<\/qt> इति रूपम् । <qt>राजीयाञ्चकार<\/qt> । <qt>राजीयिता<\/qt> । <qt>राजीयिष्यति<\/qt> । <qt>राजीयतु<\/qt> । <qt>अराजीयत्<\/qt> । <qt>राजीयेत्<\/qt> । <qt>राजीय्यात्<\/qt> । <qt>अराजीयीत्<\/qt> । <qt>अराजीयिष्यत्<\/qt> । इति लिट्प्रभृति प्रतिलकारमेकमेकं रूपं बोध्यम् । <w>नान्तमेवेति किमिति ।<\/w> अन्तर्वर्तिनीं विभक्तिमादायैव पदत्वात् नलोपे सिद्धे <<नः क्ये>> [[1.4.15]] इति सूत्रस्य <ऽसिद्धे सति आरभ्यमाणो विधिर्नियमाय भवतिऽ> इति नियामकत्वात् नान्तस्यैव पदत्वम्, अन्यत्र पदत्वाभावः । तेन आत्मनो वाचमिच्छतीत्यर्थे <<सुप आत्मनः क्यच्>> [[3.1.8]] इति क्यचि, अनुबन्धलोपे <qt>वाच्यति<\/qt> इत्यत्र अन्तर्वर्तिनीं विभक्तिमादाय पदत्वाभावात् <<चोः कुः>> [[8.2.30]] इति कुत्वाभावः । <<वचिस्वपि>> [[6.1.15]] इति सम्प्रसारणन्तु न, <ऽधातोः कार्यमुच्यमानं धातुविहितप्रत्यये एवऽ> इति नियमात् । <qt>गीयति<\/qt>, <qt>पूर्यति<\/qt> ।<\/w> आत्मनो गिरमिच्छति, आत्मनः पुरमिच्छति इत्यत्र च <<सुप आत्मनः क्यच्>> [[3.1.8]] इति क्यचि, <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]] इति अमो लुकि, <qt>गिर् य<\/qt>, <qt>पुर् य<\/qt> इति जाते, <<हलि च>> [[8.2.77] इति उपधाया इको दीर्घत्वे <qt>गीर्य<\/qt>, <qt>पूर्य<\/qt> इति जाते धातुत्वालटस्तिपि, शपि, अनुबन्धलोपे, <<अतो गुणे>> [[6.1.97]] इति पररूपत्वे <qt>गीर्यति<\/qt> <qt>पूर्यति<\/qt> इति रूपे स्तः । <w>दिव्यति ।<\/w> दिवमिच्छति इत्यर्थे <qt>दिव् अम्<\/qt> इति सुबन्तात् <<सुप आत्मनः क्यच>> [3.1.8]] इति क्यचि, <<सनाद्यन्ता धातवः>> [[3.1.32]] इति धातुत्वात् <<सुपो धातुप्रातिपदिकयोः>> [[2.4.71]] इति अमो लुकि, कचयोर्लोपे <qt>दिव्य<\/qt> इति भूते, तस्माल्लटस्तिपि, शपि, अनुबन्धलोपे, <<अतो गुणे>> [[6.1.97]] इति पररूपे च कृते तत्सिद्धिः । अत्र <<हलि च>> [[8.2.77]] इति दीर्घो न, धातुत्वाभावात् । दिव्शब्दोऽव्युत्पन्नं प्रातिपदिकमिति भावः ।",
    "14054": "<w> स्वतन्त्रः कर्तेति । <\/w> कारकाधिकारात् क्रियाजनने स्वातन्त्र्यमिह विवक्षितमित्याह - <w>क्रियायामिति ।<\/w> स्वातन्त्र्यमिह प्राधान्यम् इति भाष्ये स्पष्टम् । ननु <qt>स्थाली पचति<\/qt> इत्यादौ कथं स्थाल्यादीनां कर्तृत्वम्, स्वातन्त्र्याभावादित्यत आह - <w> विवक्षितोऽर्थ इति । <\/w>  विवक्षातः कारकाणि भवन्ति  इति भाष्यादिति भावः । स्वातन्त्र्यञ्च धात्वर्थव्यापाराश्रयत्वम् ।",
    "14055": "अथ <<हेतुमति च>> [[3.1.26]] इति णिज्विधिं वचयन् हेतुसंज्ञामाह - <x> तत्प्रयोजको हेतुश्चेति<\/x> । <<स्वतन्त्रः कर्ता>> इति पूर्वसूत्रोपात्तः कर्ता तच्छब्देन परामृश्यते । तस्य = कर्तुः, प्रयोजकः = प्रवर्तयिता; तत्प्रयोजकः । तदाह - <x> कर्तुः प्रयोजक<\/x> इत्यादिना ।",
    "14057": "<w>अद्रव्यार्थाश्चेति । <\/w> लिङ्गसङ्ख्याकारकान्वितं द्रव्यम्, तद्भिन्नमद्रव्यमित्यर्थः ॥",
    "14058": "",
    "14059": "",
    "14109": "<w> परः सन्निकर्ष इति ।<\/w> परः अतिशयितः, सन्निकर्षः सामीप्यम्, अर्धमात्राधिककालव्यवधानाभावः । अर्धमात्राकालव्यवधानस्य अवर्जनीयत्वात् । तदेतदभिप्रत्याह — <w>अतिशयित इत्यादिना ।<\/w> <w>संहितेति ।<\/w>  स्वभावसिद्धार्धमात्रातिरिक्तकालव्यवायशून्यः संहिता इति भावः ।",
    "24071": "<w>सुपो धात्विति ।<\/w> धातुप्रातिपदिकयोरित्यवयवषष्ठीत्याह — <w>एतयोरवयवस्येति<\/w> । <w>लुक् स्यादिति ।<\/w> <<ण्यक्षत्रियार्षञितो यूनि लुक>> [[2.4.58]] इत्यतस्तदनुवृतेरिति भावः ।",
    "24074": "<w>यङोऽचि चेति<\/w> । अचि इति प्रत्ययग्रहणम्, न तु प्रत्याहारः, यङा साहचर्यात् । <<ण्यक्षत्रियार्ष>> [[2.4.58]] इत्यतो लुगित्यनुवर्तते । तदाह — <w>यङोऽचि प्रत्यये इति<\/w> । <w>चकारात्तं विनापीति ।<\/w> अच्प्रत्ययाभावेऽपीत्यर्थः । <w>तत इति<\/w> । यङो लुगनन्तरमित्यर्थः । <<न लुमता>> [[1.1.63]] इत्यनेन हि लुमता शब्देन लुप्ते तन्निमित्तमङ्गकार्यं निषिध्यते । द्वित्वादिकं तु यङन्तस्य कार्यम्, नतु यङ्निमित्तकम्, यङि परतस्तद्विध्यभावादिति भावः । <w>द्वित्वमिति ।<\/w><<सन्यङोः>> [[6.1.9]] इत्यनेनेति भावः । <w>अभ्यासकार्यमिति ।<\/w> गुणादीति भावः । <w>धातुत्वादिति ।<\/w> यङो लुकि सत्यपि प्रत्ययलक्षणमाश्रित्य यङन्तत्वात् <<सनाद्यन्ता धातवः>> [[3.1.32]] इति धातुत्वम् । <w>चर्करीतमिति ।<\/w> यङ्लुगन्तमदादौ बोध्यमिति व्याख्यातं प्राक् । अतो यङ्लुगन्ताच्छपो लुगित्यर्थः ॥",
    "31007": "<w> धातोः कर्मण इति<\/w> <<गुप्तिज्किद्भ्यः सन्>> [[3.1.5]] इत्यतः सन्नित्यनुवर्तते । इच्छायाः श्रुतत्वात्तां प्रत्येव कर्मत्वं विवक्षितम् । तथा समानकर्तृकत्वमपि  इच्छानिरूपितमेव विवक्षितम् । कर्मेति स्ववाचकशब्दद्वारा धातौ सामानाधिकरण्येनान्वेति । तथा च इच्छासमानकर्तृकत्वे सति इच्छाकर्मीभूतो यो व्यापारः तद्वाचकाद्धतोरिच्छायां सन् वा स्यादिति फलति । तदाह - <w>इषि कर्मण इत्यादि ।<\/w> इषिणा एककर्तृकात् इषिकर्मीभूतव्यापारवाचकाद्धातोरित्यर्थः ।",
    "31008": "<w>सुप आत्मन इति ।<\/w> प्रत्ययग्रहणपरिभाषया सुबन्तादिति लभ्यते । <<धातोः कर्मणः>> [[3.1.7]] इति सूत्रात्कर्मणः इच्छायां वा इत्यनुवर्तते । कर्मण इति पञ्चमी । कर्मकारकादिति लभ्यते । सन्निधानादिच्छां प्रत्येव कर्मत्वं विवक्षितम् । आत्मन्शब्दः स्वपर्यायः । तादर्थ्यस्य शेषत्वविवक्षायां षष्ठी । स्वार्थात्कर्मण इति लभ्यते, स्वश्च इच्छायां सन्निधापितत्वादेषितैव विवक्षितः । तथा च स्वस्मै यदिष्यते कर्मकारकं तदनुवृत्तेस्सुबन्तादिच्छायां क्यज्वा स्यादिति फलति । तदिदमभिप्रेत्य आह - <w>इषि कर्मण एषितुः सम्बन्धिन इत्यादिना<\/w> ।",
    "31009": "<w>काम्यच्चेति<\/w> । <<सुप आत्मनः क्यच्>> [[3.1.8]] इत्युत्तरमिदं सूत्रम् । तदाह - <w>उक्तविषये इति<\/w> । <qt>पुत्रकाम्यति<\/qt> । आत्मनः पुत्रमिच्छतीत्यर्थे <qt>पुत्र अम्<\/qt> इति सुबन्तात् काम्यच्प्रत्यये <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]]  इति अमो लुकि, <qt>पुत्रकाम्य<\/qt> इत्यस्मात् धातोर्लटस्तिपि, शपि, अनुबन्धलोपे, <<अतो गुणे>> [[6.1.97]] इति पररूपत्वे <qt>पुत्रकाम्यति<\/qt> इति रूपम् । लिटि <qt>पुत्रकाम्याञ्चकार<\/qt> इति । <w>पुत्रकाम्यिता ।<\/w> आत्मनः पुत्रमिषिता इत्यर्थे पुत्रम् इति सुबन्तात् काम्यचि, <<सनाद्यन्ता धातवः>> [[3.1.32]] इति धातुत्वादमो लुकि, तस्मात् लुटि, लुटस्तिपो डात्वे अनुबन्धलोपे, तासि, तासः आर्धधातुकत्वाद् इटि <<अतो लोपः>> [[6.4.148]] इति काम्यचोऽकारस्य लोपे, <qt>पुत्रकाम्यिता<\/qt> इति रूपम् । लृट - <qt>पुत्रकाम्यिष्यति<\/qt> । लोटि - <qt>पुत्रकाम्यतु<\/qt> । लङि - <qt>अपुत्रकाम्यत्<\/qt> । लिङि - <qt>पुत्रकाम्येत्<\/qt> । आशिषि - <qt>पुत्रकाम्यात्<\/qt> । लुङि - <qt>अपुत्रकाम्यीत्<\/qt> । लृङि - <qt>अपुत्रकाम्यिष्यत्<\/qt> ।",
    "31010": "<w>उपमानादाचारे इति <\/w> । <<सुप आत्मनः क्यच्>> [[3.1.8]] इत्यतः सुप् इत्यनुवर्तते । <<धातोः कर्मणः समानकर्तृकात्>> [[3.1.7]] इत्यतः कर्मण इति तदाह - <w>उपमानात्कर्मण इत्यादिना<\/w> । <w>पुत्रीयति छात्रमिति <\/w>। पुत्रमिवाचरति इत्यर्थे <qt>पुत्र अम्<\/qt> इति उपमानवाचककर्मणः <<उपमानादाचारे>> [[3.1.10]] इति क्यचि, कस्य चस्य च लोपे <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]] इत्यमो लुकि, <<क्यचि च>> [[7.4.33]] इति अस्य ईत्वे <qt>पुत्रीय<\/qt> इति भूते, तस्माल्लटस्तिपि, शपि अनुबन्धलोपे <<अतो गुणे>> [[6.1.97]] इति पररूपत्वे च कृते <qt>पुत्रीयति<\/qt> इति सिद्धम् । <w>विष्णूयति द्विजमिति <\/w> । विष्णुमिवाचरति इत्यर्थे <qt>विष्णु अम्<\/qt> इति उपमानवाचकात्कर्मणः <<उपमानादाचारे>> [[3.1.10]] इति क्यचि, अनुबन्धलोपे, धातुसंज्ञायां <<सुपो धातुप्रातिपदिकयोः>> [[2.4.71]] इति अमो लुकि,<qt>विष्णु य<\/qt> इति जाते <<अकृत्सार्वधातुकयोर्दीर्घः>> [[7.4.25]] इति दीर्घे <qt>विष्णूय<\/qt> इति भूते, तस्माल्लटस्तिपि, शपि, अनुबन्धलोपे, <<अतो गुणे>> [[6.1.97]] इति पररूपत्वे च कृते <qt>विष्णूयति<\/qt> इति रूपम् । लिडादौ - <qt>विष्णूयाञ्चकार<\/qt>, <qt>विष्णूयिता<\/qt>, <qt>विष्णूयिष्यति<\/qt>, <qt>विष्णूयतु<\/qt>, <qt>अविष्णूयत्<\/qt>, <qt>विष्णूयेत्<\/qt>, <qt>विष्णूय्यात्<\/qt>, <qt>अविष्णूयीत्<\/qt>, <qt>अविष्णूयिष्यत्<\/qt> । <w>सर्वप्रातिपदिकेभ्य इति ।<\/w> आचारे इति शेषः। <qt>कृष्णति <\/qt> । कृष्ण इव आचरति इत्यर्थे कृष्ण इति प्रातिपदिकात् <!सर्वप्रातिपदिकेभ्यः किव्वा वक्तव्यः!> इति क्विपि, <<लशक्वतद्विते>> [[1.3.8]] इति कस्येत्संज्ञायां <<हलन्त्यम्>> [[1.3.3]] इति पस्येत्संज्ञायाम् <<उपदेशेऽजनुनासिक इत्>> [[1.3.2]] इतीकारस्येत्संज्ञायां कृतायां <<तस्य लोपः>> [[1.3.9]] इति लोपे वस्य <<वेरपृक्तस्य>> [[6.1.67]] इति लोपे <<सनाद्यन्ता धातवः>> [[3.1.32]] इति धातुसंज्ञायां लटस्तिपि, शपि, अनुबन्धलोपे <<अतो गुणे>> [[6.1.97]] इति पररूपत्वे च कृते <qt>कृष्णति<\/qt> इति रूपम् । लिटि - <qt>कृष्णाञ्चकार<\/qt> । लुटि - <qt>कृष्णिता<\/qt> । लृटि - <qt>कृष्णिष्यति<\/qt> । लोटि - <qt>कृष्णतु<\/qt> । लङि - <qt>अकृष्णत्<\/qt> । लिङि - <qt>कृष्णेत्<\/qt> । आशिषि - <qt>कृष्ण्यात्<\/qt> । लुङि - <qt>अकृष्णीत्<\/qt> । लृङि - <qt>अकृष्णिष्यत्<\/qt> इति । <qt>स्वति<\/qt> । एवमेव स्वशब्दात् उपमानवाचकात् आचरतीत्यर्थे क्विपि, क्विपः सर्वस्य अपहारे धातुसंज्ञायां लटस्तिपि, शपि, अनुबन्धलोपे पररूपे च तत्सिद्धिः । <qt>सत्वौ ।<\/qt> स्वशब्दात् <!सर्वप्रातिपदिकेभ्यः!> इति क्विपि, तस्यापहारे धातुसंज्ञायां लिटि, लिटस्तिपि, तिपो णलि, अनुबन्धलोपे, द्वित्वे, अभ्यासत्वे, अभ्यासकार्ये <qt>स स्व अ<\/qt> इति जाते, <<अचो ञ्णिति>> इति वृद्धौ, <qt>स स्वा अ<\/qt> इत्यत्र <<आत औ णल:>> [[7.1.34]] इति णलोऽकारस्यौत्वे <<वृद्धिरेचि>> इति वृद्धौ <qt>सस्वौ<\/qt> इति रूपम् । <qt>सस्वौ<\/qt>, <qt>सस्वतुः<\/qt>, <qt>सस्वुः<\/qt> । <qt>सस्विथ<\/qt>, <qt>सस्वथुः<\/qt>, <qt>सस्व<\/qt> । <qt>सस्वौ<\/qt>, <qt>सस्विव<\/qt>, <qt>सस्विम<\/qt> इति । लृडादौ - <qt>स्विता<\/qt>, <qt>स्विष्यति<\/qt> । इत्यादि ।",
    "31014": "<w>कष्टाय क्रमणे <\/w> । क्रमणशब्दं विवृणोति - <w>उत्साहे इति<\/w> । <qt>कष्टायते<\/qt> । <qt>कष्ट ङे<\/qt> इति चतुर्थ्यन्तात् क्रमते इत्यस्मिन्नथें <<कष्टाय क्रमणे>> [[3.1.14]] इत्यनेन क्यङि, अनुबन्धलोपे <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]] इति ङेर्लुकि, <<अकृत्सार्वधातुकयोर्दीर्घः>> [[7.4.25]] इति अजन्ताङ्गस्य दीर्घत्वे <qt>कष्टाय<\/qt> इति जाते, ङित्वात् तस्माल्लटस्ते, शपि, अनुबन्धलोपे <<अतो गुणे>> [[6.1.97]] इति पररूपत्वे <<टित आत्मनेपदानां टेरे>> [[3.4.79]] इति टेरेत्वे च तत्सिद्धिः।",
    "31017": "<w>शब्दवैरकलहति <\/w> । करणं क्रिया । तदाह - <w>करोत्यर्थे इति <\/w> । तत् करोतीति णिचोऽपवादः । <qt>शब्दायते <\/qt> ।  <qt>शब्दम्<\/qt> इति द्वितीयान्तात् करोतीत्यर्थे क्यङि, अनुबन्धलोपे, <<सनाद्यन्ता धातवः>> [[3.1.32]] इति धातुसंज्ञायां <<सुपो धातुप्रातिपदिकयोः>> [[2.4.71]] इति अमो लुकि, <<अकृत्सार्वधातुकयोर्दीर्घः>> [[7.4.25]] इति अजन्ताङ्गस्य दीर्घत्वे <qt>शब्दाय<\/qt> इति जाते, तस्मात् लटि, धातोर्ङित्वात् लटो लस्स्थाने ते शपि, अनुबन्धलोपे, <<अतो गुणे>> [[6.1.97]] इति पररूपत्वे <<टित आत्मनेपदानां टेरे>> [[3.4.79]] इति टेरेत्वे च कृते रूपम् । <<तत्करोति तदाचष्टे>> इदं चुरादिगणसूत्रम् । प्रातिपदिकादित्यनुवर्तते । तत्करोति, तदाचष्टे इति चार्थे प्रातिपदिकाण्णिच स्यादित्यर्थः । आचारक्बिविव प्रातिपदिकादेवेदम् । <w>प्रातिपदिकाच्चेति<\/w> । <w>इष्ठवच्चेति<\/w> । इष्ठवदिति सप्तम्यन्ताद्वतिः । तदाह - <w>इष्ठे यथेति<\/w>। <w>पुंवद्भावेति ।<\/w> अतिशयेन पट्वी <qt>पटिष्ठ<\/qt> इत्यत्र <!भस्याढे तद्धिते!> इति पुंवत्वम् । अतिशयेन दृढ <qt>द्रढिष्ठ<\/qt> इत्यत्र <<र ऋतो हलादेर्लघोः>> [[6.4.161]] इति रभावः । अतिशयेन साधुः <qt>साधिष्ठः<\/qt> इत्यत्र टिलोपः । अतिशयेन स्रग्वी <qt>स्रजिष्ठः<\/qt> इत्यत्र <<विन्मतोर्लुक्>> इति विनो लुक् । अतिशयेन गोमान्  <qt>गविष्ठः<\/qt> इत्यत्र मतुपो लुक् ।  अतिशयेन स्थूलः <qt>स्थविष्ठः<\/qt> इत्यादौ <<स्थूलदूरयुव...>> [[6.4.156]] इत्यादिना यणादिलोपः पूर्वस्य च गुणः । अतिशयेन प्रियः <qt>प्रेष्ठः<\/qt> इत्यादौ <<प्रियस्थिर...>> [[6.4.157]] इत्यादिना प्रादेशः । अतिशयेन स्रग्वी <qt>स्रजिष्ठः<\/qt> इत्यन्त्र भत्वान्न कुत्वम् । एते इष्ठे इव णावपि परतः स्युरित्यर्थः । <w>इत्यल्लोप इति <\/w> । इष्ठवद्भावाट्टिलोप इत्यर्थः । <qt>घटयति <\/qt> । घटं करोति घटमाचष्टे वा इत्यस्मिन्नर्थे <!तत्करोति तदाचष्टे!> इति वार्तिकाण्णिचि, णस्य चस्य च लोपे, <qt>घट इ<\/qt> इति जाते, इष्ठवद्भावाद् भसंज्ञायां <<यस्येति च>> [[6.4.148]] इत्यकारलोपे, <qt>घटि<\/qt> इति जाते, <<सनाद्यन्ता धातवः>> [[3.1.32]] इति धातुसंज्ञायां <<वर्तमाने लट्>> [[3.2.123]] इति लटि, अकारटकारयोरित्संज्ञायां लोपे च कृते लः स्थाने प्रथमपुरुषैकवचनविवक्षायां तिपि, अनुबन्धलोपे, <<तिङ्शित्सार्वधातुकम्>> [[3.4.113]] इति सार्वधातुकसंज्ञायां शपि, शपयोरित्संज्ञायां लोपे च कृते मिलित्वा <qt>घटयति<\/qt> इति रूपम् । लिटि <qt>घटयाञ्चकार<\/qt> । लुडादौ - <qt>घटयिता<\/qt>, <qt>घटयिष्यति<\/qt>, <qt>घटयतु<\/qt>, <qt>अघटयत्<\/qt>, <qt>घटयेत्<\/qt>, <qt>घट्यात्<\/qt>, <qt>अजघटत्<\/qt>, <qt>अघटयिष्यत्<\/qt> इति । इति नामधातवः ।",
    "31022": "<w>धातोरेकाचो हलादेरिति<\/w> । <w>द्योत्ये इति<\/w> । वाच्यत्वे तु प्रत्ययवाच्यस्य प्रधानतया सन्नन्ते इच्छया इव तस्य विशेष्यत्वं स्यादिति भावः ।",
    "31023": "<w>नित्यं कौटिल्य इति ।<\/w> नित्यशब्दः एवार्थे । कौटिल्ये इत्यस्योपरि द्रष्टव्यः । <<धातोरेकाचः>> [[3.1.22]] इत्यतो यङित्यनुवर्तते । तदाह — <w>गत्यर्थात्कौटिल्य एविति ।<\/w>",
    "31025": "<w>चुर स्तेय इति ।<\/w> रेफादकारः उच्चारणार्थः, न त्वित्संज्ञकः, प्रयोजनाभावात् । <w>सत्यापेति<\/w> सत्याप पाश रूप वीणा तूल श्लोक सेना लोमन् त्वच् वर्मन् वर्ण चूर्ण चुरादि एषां द्वन्द्वात्पञ्चमी । तदाह — <w>एभ्यो णिच् स्यादिति<\/w> । कस्मिन्नर्थे इत्याकाङ्क्षायामाह — <w>चूर्णान्तेभ्य इति<\/w> । सत्यादिभ्यः चूर्णान्तेभ्यो द्वादशभ्यः करोत्याचष्टे इत्याद्यर्थे <!प्रातिपदिकाद्धात्वर्थे बहुलमिष्ठवच्च!> इति वक्ष्यमाणवार्तिकेनैव सिद्धे पुनरेषां सत्यादीनां ग्रहणं प्रपञ्चार्थम् । <w>चुरादिभ्यस्त्विति<\/w> । अर्थान्तरस्यानिर्देशादिति भावः । अत्र <<धातोरेकाचः>> [[3.1.22]] इत्यतो धातोरित्यनुवर्तते । चुरादिभ्यो धातुभ्यो णिजिति फलितम्, एवञ्च णिच आर्धधातुकत्वं सिध्यति । अन्यथा धातोरितिविहितत्वाभावादार्धधातुकत्वं न स्यादिति बोध्यम् । तदाह — <w>पुगन्तेति<\/w> ।  <w>गुण इति<\/w> । <qt>चोरयति<\/qt> । चुर्-धातोः <<वर्तमाने लट्>> [[3.2.123]] इति लटि प्राप्ते तं बाधित्वा <<सत्यापपाशरूपवीणातूलश्लोकसेनालोमत्वचवर्मवर्णचूर्णचुरादिभ्यो णिच्>> [[3.1.25]] इति चुरादित्वात् स्वार्थे णिचि णचयोरित्संज्ञायां <qt>लोपे च चुर् इ<\/qt> इत्यत्र णिच इकारस्य <<आर्धधातुकं शेषः>> [[3.4.114]] इत्यार्धधातुकत्वे <<पुगन्तलघूपधस्य च>> [[7.3.86]] इति चुर उपधाया गुणे <qt>चोरि<\/qt> इति जाते <<सनाद्यन्ता धातवः>> [[3.1.32]] इति धातुसंज्ञायाम् धातुत्वाल्लटि अनुबन्धलोपे लः स्थाने तिपि पकारस्येत्संज्ञायां लोपे च <<तिङ्शित्सार्वधातुकम्>> [[3.4.113]] इति सार्वधातुकसंज्ञायाम् <<कर्तरि शप्>> [[3.1.68]] इति शपि शपयोरित्संज्ञायां लोपे च शित्वात्सार्वधातुकत्वे <<सार्वधातुकार्धधातुकयोः>> [[7.3.84]] इति गुणे <qt>चोरे अ ति<\/qt> जाते <<एचोऽयवायावः>> [[6.1.78]] इत्ययादेशे मिलित्वा <qt>चोरयति<\/qt> इति रूपम् । अग्रे — <qt>चोरयतः<\/qt>, <qt>चोरयन्ति<\/qt> । <qt>चोरयसि<\/qt>, <qt>चोरयथः<\/qt>, <qt>चोरयथ<\/qt> । <qt>चोरयामि<\/qt> ,<qt>चोरयावः<\/qt>, <qt>चोरयामः<\/qt> ॥",
    "31026": "<w>हेतुमति चेति ।<\/w> <<सत्यापपाश...>> [[3.1.25]] इत्यतो णिजित्यनुवर्तते । हेतुः = प्रयोजकः आधारतया अस्यास्तीति हेतुमान् प्रयोजकनिष्ठः प्रेषणादिव्यापारः तस्मिन् वाच्ये णिच् स्यादित्यर्थः । <<धातोरेकाचो हलादेः...>> [[3.1.22]] इत्यतो धातोरित्यनुवर्तते तदाह — <w> प्रयोजकव्यापार इति<\/w> । <w>भवन्तमिति <\/w> । देवदेत्तो यज्वा भवति । तं प्रेरयति याजक इत्याद्यर्थे भूधात्वर्थस्य भवनस्य मुख्यकर्ता यज्वा तस्य यज्वभवने प्रवर्तयिता याजकादिः प्रयोजकः, तन्निष्ठायां प्रेरणायां भूधातोः <<हेतुमति च>> [[3.1.26]] इति णिचि वृद्धौ, अवादेशे च भावि इति णिजन्तम् । तस्य <<सनाद्यन्ता धातवः>> [[3.1.32]] इति धातुसंज्ञायाम् <<वर्तमाने लट्>> [[3.2.123]] इति लटि, तिप्तस् शपि गुणे अयादेशे च <qt>भावयति<\/qt> इति । <w>भवन्तं प्रेरयतीति<\/w> । फलितोऽर्थः । <qt>भावयतः<\/qt>, <qt>भावयन्ति<\/qt> । <qt>भावयसि<\/qt>, <qt>भावयथः<\/qt> <qt>भावयथ<\/qt> । <qt>भावयामि<\/qt>, <qt>भावयावः<\/qt>, <qt>भावयामः<\/qt> । एवमात्मनेपदे — <qt>भावयते<\/qt> । लिटि — <qt>भावयामास<\/qt>, <qt>भावयाम्बभूव<\/qt>, <qt>भावयाञ्चकार<\/qt>, <qt>भावयाञ्चक्रे<\/qt>, इत्यादि । लुटि — <qt>भावयिता<\/qt>, लृटि —<qt>भावयिष्यति<\/qt>, <qt>भावयिष्यते<\/qt> । लोटि — <qt>भावयतु<\/qt> — <qt>भावयताम्<\/qt> । लङि — <qt>अभावयत्<\/qt>, <qt>अभावयत<\/qt> । विधौ — <qt>भावयेत्<\/qt>, <qt>भावयेत<\/qt> । आशिषि — <qt>भाव्यात्<\/qt>, <qt>भावयिषीष्ट<\/qt> ।",
    "61009": "<w>सन्यङोरिति ।<\/w> अवयवषष्ठयेषा । प्रत्ययत्वात्तदन्तग्रहणम् । <<एकाचो द्वे प्रथमस्य>> इति <<अजादेर्द्वितीयस्य>> इति चाधिकृतम् । तदाह - <w>सन्नन्तस्येत्यादिना ।<\/w> सनि यङि चपरे इति तु न व्याख्येयम् । तथा सति प्रतिपूर्वादिणः सनि अटधातोर्यङि च <qt>प्रतीषिषति<\/qt>, <qt>अटाटयते<\/qt> इत्यत्र प्रत्ययसहितस्य द्वित्वानापत्तेः । अभ्यासस्य इत्वविधिं स्मारयति - <w>सन्यत इति<\/w> । <w>पठितुमिच्छतीति ।<\/w> भावस्तुमुनर्थः ।<hl>अव्ययकृतो भावे<\/hl> इत्युक्तेः । <qt>पिपठिषति<\/qt> । <qt>पठ्<\/qt> इत्यस्मात् <<धातोः कर्मणः समानकर्तृकादिच्छायां वा>> [[3.1.7]] इति सन्प्रत्यये अनुबन्धलोपे <qt>पठ् स्<\/qt> इति जाते <<आर्धधातुकं शेषः>> [[3.4.114]] इति आर्धधातुकत्वे <<आर्धधातुकस्येड् वलादेः>> [[7.2.35]] इति इडागमे टलोपे टित्वादाद्यावयवे <<सन्यङो>> [[6.1.9]] इति द्वित्वे <qt>पठ् पठ इ स<\/qt> इति जाते <<पूर्वोभ्यासः>> [[6.1.4]] इत्यभ्यासत्वे <<हलादिः शेषः>> [[7.4.60]] इति ठलोपे <<सन्यतः>> [[7.4.79]] इतीत्वे <<आदेशप्रत्यययोः>> [[8.3.59]] इति षत्वे <<सनाद्यन्ता धातवः>> [[3.1.32]] इति धातुत्वाल्लटस्तिपि शपि अनुबन्धलोपो <qt>पिपठिष अ ति<\/qt> इति जाते <<अतो गुणे>> [[6.1.97]] इति पररूपे <qt>पिपठिषति<\/qt> इति रूपम् ।",
    "61073": "<w> छे चेति । <\/w> <<ह्रस्वस्य पिति कृति तुक्>> [[6.1.71]] इत्यतो ह्रस्वस्येति तुगिति चानुवर्तते । संहितायामित्यधिकृतम् । तदाह - <w> ह्रस्वस्येत्यादिना ।<\/w> <w>शिवच्छायेति ।<\/w> <qt>शिव-छाया<\/w> इत्यवस्थायां <<छे च>> [[6.1.73]] इति सूत्रेण ह्रस्वस्य — शिव इत्यत्रस्थवकारोत्तरवर्त्यकारस्य तुक् प्राप्तः छे परे सति । स च कित्त्वाद् <<आद्यन्तौ टकितौ>> [[1.1.21]] इत्यनेन अन्तावयवो जातः । तत्र <<हलन्त्यम्>> [[1.3.3]] इत्यनेन ककारस्येत्संज्ञायाम् <<तस्य लोपः>> [[1.3.9]] इत्यनेन लोपे उकारस्य निवृत्तौ <qt>शिव त् छाया<\/qt> इति जाते, इह <<स्तोः श्चुना श्चुः>> [[8.4.40]] इत्यनेन तकारस्य चत्वे विहिते <qt>शिवच्छाया<\/qt> इति सिद्धम् । एवमेव <qt>स्वच्छाया<\/qt> इत्यत्र बोध्यम् ॥",
    "61076": "<w>पदान्ताद्वेति ।<\/w> तुक्, छे, दीर्घात् इत्यनुवर्तते । तदाह — <w>दीर्घात्पदान्तादित्यादिना ।<\/w> अत्र दीर्घस्यैवायं तुक् बोध्यः । न च <!उभयनिर्देशे पञ्चमीनिर्देशो बलीयान्!> इति परिभाषया छकारस्यान्तावयवस्तुक् स्यादिति वाच्यम्, <<विभाषा सेनासुराच्छायाशालानिशानाम् >> [[2.4.25]] इति पाणिनीयसूत्रेण तस्याः प्रबाधनात् । <w>लक्ष्मीच्छायेति । <\/w> <qt>लक्ष्मी छाया<\/qt> इत्यवस्थायाम् <<पदान्ताद्वा>> [[6.1.76]] इत्यनेन तुकि उको लोपे <<स्तोः श्चुना श्चुः>> [[8.4.40]] इत्यनेन तस्य चत्वे <qt>लक्ष्मीच्छाया<\/qt> इति निष्पन्नम् । तुगभावे च <qt>लक्ष्मीछाया<\/qt> इति ॥ इति हल्सन्धिप्रकरणम् ॥ <w>विष्णुस्त्रातेति ।<\/w> <qt>विष्णुः त्राता<\/qt> इति स्थिते <<विसर्जनीयस्य सः>> [[8.3.34]] इति सूत्रेण खर्-प्रत्याहारान्तःपातिनि तकारे परे विसर्गस्य सत्वे कृते  <qt>विष्णुस्त्राता<\/qt> इति रूपम् ॥",
    "61077": "<w> इकः स्थान इति ।<\/w> इकः इति षष्ठी । <<षष्ठी स्थानेयोगा>> [[1.1.49]] इति सूत्रेण स्थान इति लभ्यते । स्थानञ्च प्रसङ्गः । तथाहि — इकामुच्चारणप्रसङ्गे यणामुच्चारणं कर्तव्यमित्यर्थः ।  <w>सुधी इति ।<\/w> ध्यै चिन्तायामिति धातोः <!ध्यायतेः सम्प्रसारणञ्च!> (वार्त्तिकम्  [[3.2.178]]) इति क्विपि यकारस्य सम्प्रसारणे इकारे पूर्वरूपे <<हलः>> [[6.4.2]] च इति दीर्घे धीशब्दो निष्पन्नः । शोभना धीः येषान्ते सुधयः । सुधीभिः उपास्यः सुध्युपास्यः ।",
    "61078": "",
    "61079": "<w>यकारादाविति ।<\/w> <ऽयस्मिन्विधिस्तदादावल्ग्रहणेऽ> इति परिभाषया तदादिलाभेन यकारादौ इत्यर्थस्य लाभः इति भावः । <w>गव्यमिति ।<\/w> गोशब्दात् <<गोपयसोर्यत्>> [[4.3.160]] इत्यनेन विकारार्थे यति प्रत्यये रूपम् । अत्र <qt>गो-यम्<\/qt> इति स्थितौ ओकारस्य अच्-परकत्वाभावात् <<एचोऽयवायावः>> [[6.1.78]] इत्यनेन आवादेशाप्राप्तौ, <<वान्तो यि प्रत्यये>> [[6.1.79]] इत्यनेन यादिप्रत्ययः 'य' इति, तस्मिन् परे 'अव्' आदेशे कृते <qt>गव्यम्<\/qt> इति रूपं सिद्धम् । <w>नाव्यमिति ।<\/w> <qt>नौ-यम्<\/qt> इति स्थिते <<वान्तो यि प्रत्यये>> [[6.1.79]] इत्यनेन यकारादौ प्रत्यये परे आव्-आदेशे कृते <qt>नाव्यम्<\/qt> इति भवति । नावा तार्यं नाव्यमित्यर्थः ॥ <w>अध्वपरिमाणे चेति<\/w> । मार्गपरिमाणे अर्थे गम्यमाने ओकारस्य स्थाने 'अव्' आदेशो भवति 'यूति' शब्दे परे । यथा — <qt>गो-युतिः<\/qt> इत्यत्र <!अध्वपरिमाणे च!> (वार्त्तिकम् [[6.1.79]] इत्यनेन अवादेशे, <qt>गव्यूतिः<\/qt> इति रूपं सिद्धम् । 'गव्यूतिः स्त्री क्रोशयुगम्' इत्यमरः । क्रोशयुगस्य संज्ञैषेति भावः ॥",
    "61085": "<w>शिवेहि इति ।<\/w> <qt>शिव-आ-इहि<\/qt> इति स्थिते अत्र <!धातूपसर्गयोः कार्यमन्तरङ्गम्!> इति परिभाषया पूर्वम् <qt>आ-इहि<\/qt> इत्यत्र <<आद्गुणः>> [[6.1.87]] इत्यनेन गुणे <qt>एहि<\/qt> इति जाते तत्र <<अन्तादिवच्च>> [[6.1.85]] इत्यनेन सूत्रेण अन्तवद्भावमादाय <<ओमाङोश्च>> [[6.1.95]] इत्यनेन पररूपे कृते सति <qt>शिवेहि<\/qt> इति रूपसिद्धिर्बोध्या ॥",
    "61087": "<w>आद्गुण इति <\/w> । <<इको यणचि>> [[6.1.77]] इत्यतो अचि इति, <<एकः पूर्वपरयोः>> [[6.1.84]] इति सम्पूर्णं सूत्रमनुवर्तते अत आह — <w>अचि परे पूर्वपरयोरिति ।<\/w> <w>उपेन्द्र इति <\/w> <qt>उप-इन्द्र<\/qt> इति स्थिते अत्र <<आद्गुणः>> [[6.1.87]] इति सूत्रेण पूर्वपरयोः अकार-इकारयोः स्थाने गुणसंज्ञकः कण्ठतालुस्थानकः एकारो जातः । तेन <qt>उपेन्द्र<\/qt> इति रूपं सिद्धम् । <w>गङ्गोदकमिति ।<\/w> <qt>गङ्गा-उदकम्<\/qt> इति स्थिते <<आद्गुणः>> [[6.1.87]] इत्यनेन सूत्रेण पूर्वपरयोः आकार-उकारयोः स्थाने ओकारे कृते गङ्गोदकमिति सिद्धम् ॥",
    "61088": "<w>कृष्णैकत्वमिति । <\/w> <qt>कृष्ण-एकत्वम्<\/qt> इति स्थिते अत्र <<वृद्धिरेचि>> [[6.1.88]] इत्यनेन अवर्णात् (कृष्णघटकणकारोत्तवर्ति-अवर्णात्) एचि (एच्-प्रत्याहारघटक-एकारे, एकत्वम् इति रूपस्थाद्यैकारे) परे पूर्वपरयोः (अ-ए इत्यत्र) वृद्धिसंज्ञकः (<<वृद्धिरादैच्>> [[1.1.1]] इति सूत्रेण वृद्धिसंज्ञकेषु 'आ ऐ औ' इत्येतेषु <<स्थानेऽन्तरतमः>> [[1.1.50]] इत्यनेन कण्ठस्थानिकाकारस्य कण्ठतालुस्थानीयैकारस्य च स्थाने कण्ठतालुसंज्ञकः आन्तरतम्यः) ऐ आदेशो जातः, तेन <qt>कृष्णैकत्वम्<\/qt> इति सिद्धम् । अनेनैव प्रकारेण <qt>गङ्गौघः<\/qt>, <qt>देवैश्वर्यम्<\/qt>, <qt>कृष्णौत्कण्ठ्यम्<\/qt> इति बोध्यम् । संक्षेपस्तु <qt>गङ्गा-ओघः<\/qt> इति स्थिते अत्र <<वृद्धिरादैच्>> [[1.1.1]] इति सूत्रेण पूर्वपरयोः आकारस्य ओकारस्य च स्थाने वृद्धिसंज्ञकः आन्तरतम्यः औ-आदेश । तेन <qt>गङ्गौघः<\/qt> इति जायते । <qt>देव-ऐश्वर्यम्<\/qt> इत्यत्र पूर्वपरयोः स्थाने ऐ-आदेशे <qt>देवैश्वर्यम्<\/qt> इति । <qt>कृष्ण-औत्कण्ठ्यम्<\/qt> इति स्थिते तत्र पूर्वपरयोः स्थाने औ-आदेशे कृते <qt>कृष्णौत्कण्ठ्यम्<\/qt> इति सिद्धम्भवति ।",
    "61089": "<w>उपैतीति ।<\/w> <qt>उप-एति<\/qt> इति स्थिते अत्र <<एत्येधत्यूठ्सु>> [[6.1.89]] इत्यनेन अवर्णादेकादि इण्-धातु-एध्-धातु-ऊठ्सु परेषु पूर्वपरयोः स्थाने वृद्धिरूपैकादेशो भवतीत्यर्थकेन, अवर्णात् (उप इत्यत्र पकारोत्तवर्ति-अवर्णात्) एजादि-(इण्-धातु-)एति-परे पूर्वपरयोः (अ-ए-इत्यत्र) वृद्धिसंज्ञक आन्तरतम्य ऐ आदेशो जातः, तेन <qt>उपैति<\/qt> इति भवति । अत्र <<एङि पररूपम्>> [[6.1.94]] इत्यनेन पररूपस्य प्राप्तिरासीत्, परं तत्सूत्रमपवादत्वात् <<एत्येधत्यूठ्सु>> [[6.1.89]] इत्यनेन वृद्धौ सत्याम् <qt>उपैधते<\/qt> इति रूपम् । <qt>प्रष्ठ-उहः<\/qt> इति स्थिते अत्र <<आद्गुणः>> [[6.1.87]] इत्यनेन गुणे प्राप्ते <<एत्येधत्यूठ्सु>> [[6.1.89]] इत्यनेन प्रबाध्य वृद्धौ सत्यां रूपम् । <qt>उप-इतः<\/qt>, <qt>मा भवात् प्र-इदिधत्<\/qt> इत्य्तर एजादिपरत्वाभावान्न वृद्धिः, किन्तु <<आद्गुणः>> [[6.1.87]] इत्यनेन गुणे रूपम् — <qt>उपेतः<\/qt> इति, <qt>प्रेदिधत्<\/qt> इति च । <w>अक्षौहिणीति<\/w> अत्र <qt>अक्ष-ऊहिनी<\/qt> इति दशायाम् <<आद्गुणः>> [[6.1.87]] इत्यनेन गुणे प्राप्ते <!अक्षादूहिन्यामुपसङ्ख्यानम्!>  'अक्षशब्दादूहिनीशब्दे परे वृद्धिः स्यात्' इत्यर्थकवार्त्तिकेन वृद्धौ <qt>अक्षौहिणी<\/qt> इति । <w>प्रादूहोढेति ।<\/w> प्रशब्दात् उह-ऊह-ऊढि-एष-एष्यशब्दे परे पूर्वपरयोः स्थाने वृद्धिरूपैकादेशो भवति । तथाहि <qt>प्र-ऊहः<\/qt>, <qt>प्र-ऊढः<\/qt>, <qt>प्र-ऊढिः<\/qt> इत्यत्र पूर्वपरयोः स्थाने आन्तरतमो वृद्धिसंज्ञकः औकारो जातस्तेन <qt>प्रौहः<\/qt>, <qt>प्रौढः<\/qt>,<qt>प्रौढिः<\/qt> इति । <qt>प्र-एषः<\/qt>, <qt>प्र-एष्यः<\/qt> इत्यत्र वृद्धिसंज्ञक आन्तरतम्य ऐ आदेशः । तेन <qt>प्रैषः<\/qt>, <qt>प्रैष्यः<\/qt> इति रूपम् । अत्र पूर्वोक्तरूपत्रये <<आद्गुणः>> [[6.1.87]] इत्यस्य, <qt>प्र-एषः<\/qt>, <qt>प्र-एष्यः<\/qt> इत्यत्र च <<एङि पररूपम्>> [[6.1.94]] इत्यस्य प्राप्तिरासीत्, तस्य बाधनाय <!प्रादूहोढ..!> इति वार्त्तिकमिति भावः । <w>ऋते चेति ।<\/w> तृतीयासमासघटकावर्णात् ऋतशब्दे परे पूर्वपरयोः स्थाने वृद्धिरित्यर्थः । <qt>सुख-ऋतः<\/qt> इति स्थिते अत्रावर्णात् (<qt>सुख<\/qt>इत्यत्र खकारोत्तवर्ति-अवर्णात्) ऋतशब्दे परे पूर्वपरयोः <qt>अ-ऋ<\/qt> इत्यत्र वृद्धिसंज्ञक आकारे <<उरण् रपरः>> [[1.1.51]] इत्यनेन रपरे सति प्रवृत्ते <qt>सुखार्तः<\/qt> इति सिद्धम् । <w>परमर्त इति । <\/w> <qt>परम-ऋतः<\/qt> इति स्थितेऽत्र तृतीयासमासाभावात् न वृद्धिः किन्तु <<आद्गुणः>> [[6.1.87]] इति गुणे परे रपरे च रूपम् । <w>प्रवत्सतरेति ।<\/w> प्र-वत्सतर-कम्बल-वसन-ऋण-दशन्-शब्दघटकाकारात् ऋणशब्दे परे पूर्वपरयोः स्थाने वृद्धिरूपैकादेशो भवतीत्यर्थः । <qt>प्र-ऋणम्<\/qt>, <qt>वत्सतर-ऋणम्<\/qt>, <qt>कम्बल-ऋणम्<\/qt>, <qt>वसन-ऋणम्<\/qt>, <qt>ऋण-ऋणम्<\/qt> इति स्थिते पूर्वपरयोः स्थाने आकाररूपवृद्धौ रपरे च <qt>प्रार्णम्<\/qt>,<qt>वत्सतरार्णम्<\/qt>,<qt>कम्बलार्णम्<\/qt>,<qt>वसनार्थणम्<\/qt>, <qt>ऋणार्णम्<\/qt> इति भवतीत्यर्थः ॥",
    "61091": "<w>प्रार्च्छति इति ।<\/w> <qt>प्र-ऋच्छति<\/qt> इति स्थितेऽत्र ऋच्छतीत्यस्य क्रियावाचकत्वात् <<भूवादयो धातवः>> [[1.3.1]] इत्यनेन धातुसंज्ञायाम, प्र इत्यस्य क्रियायोगात् <<उपसर्गाः क्रियायोगे>> [[1.4.59]] इत्यनेन उपसर्गसंज्ञायाम् <<उपसर्गादृति धातौ>> [[6.1.91]] इत्यनेन पूर्वपरयोः स्थाने आरूपवृद्धौ रपरे च <qt>प्रार्च्छति<\/qt> इति सिद्ध्यति ॥",
    "61094": "<w>प्रेजत इति ।<\/w> <qt>प्र-एजते<\/qt> इति स्थिते अत्र <<वृद्धिरादैच्>> [[1.1.1]] इत्यनेन वृद्धौ प्राप्तायां तां प्रबाध्य <<एङि पररूपम्>> [[6.1.94]] इत्यनेन पूर्वपरयोः स्थाने पररूपैकादेशे ए इत्याजारे कृते <qt>प्रेजते<\/qt> इति रूपम् । एवम् <qt>उप-ओषति<\/qt> इत्यत्रापि पूर्वपरयोः स्थाने पररूपे सति <qt>उपोषति<\/qt> इति सिद्धम्भवति ॥",
    "61095": "<w>शिवायों नम इति ।<\/w> <qt>शिवाय-ओं नमः<\/qt> अत्र <<ओमाङोश्च>> [[6.1.95]] इत्यनेन अवर्णात् ओमि परे पूर्वपरयोः स्थाने पररूपे <qt>शिवायों नमः<\/qt> इति भवति ॥",
    "61101": "<w>दैत्यारिरिति ।<\/w> दैत्यानामसुराणाम् अरिः शत्रुरिति विग्रहः । सिद्धिप्रकारस्तु — <qt>दैत्य-अरिः<\/qt> इति स्थिते अत्र <<अकः सवर्णे दीर्घः>> [[6.1.101]] इत्यनेन सूत्रेणे सवर्णेऽचि (अकारे) परे पूर्वपरयोः स्थाने सवर्णदीर्घादेशे कृते सति <qt>दैत्यारिः<\/qt> इति भवति । <qt>श्री-ईशः<\/qt> अत्रापि <<अकः सवर्णे दीर्घः>> [[6.1.101]] इत्यनेन पूर्वपरयोः ई-ई इति स्थाने सवर्णदीर्घादेशे <qt>श्रीशः<\/qt> इति भवति । एवमेव <qt>विष्णु-उदयः<\/qt> इति स्थिते प्रकृतसूत्रेण सवर्णदीर्घादेशे <qt>विष्णूदयः<\/qt> इति रूपम् ॥",
    "61109": "<w>हरेऽवेति । <\/w> <qt>हरे-अव<\/qt> इति स्थिते, अत्र <<एङः पदान्तादति>> [[6.1.109]] — को वात्र पदान्ते एङ् ? रेफान्तःपात्येकारः पदान्ते एङ्, ततः परः को वा अकराः ? अवेत्यस्याकारः, अत्र पूर्वपरयोः स्थाने पूर्वरूपादेशः प्राप्तः । को वा पूर्वः ? एकारः, तस्मिन् जाते सति <qt>हरेऽव<\/qt> इति रूपम्भवति । एवमेव, <qt>विष्णो-अव<\/qt> इति स्थिते अत्र <<एङः पदान्तादति>> [[6.1.109]] इत्यनेन सूत्रेण पूर्वपरयोः स्थाने पूर्वरूपैकादेशे सति <qt>विष्णोऽव<\/qt> इति रूपम् ॥",
    "61113": "<w>अतो रोरिति ।<\/w> <<ऋत उत्>> [[6.1.111]] इत्यतः उदित्यनुवर्तते । अतः इति पञ्चमी । <<एङः पदान्तादति>> [[6.1.109]] इत्यतोऽतीत्यनुवर्तते तदाह — <w>अप्लुतादित्यादिना ।<\/w> <w>शिवोऽर्च्य इति ।<\/w> <qt>शिवस् अर्च्यः<\/qt> इत्यवस्थायां <<ससजुषो रुः>> [[8.2.66]] इति सस्य रुत्वे <<अतो रोरप्लुतादप्लुते>> [[6.1.113]] इति सूत्रेण पूर्वपरयोः स्थाने गुणे विहिते <w>शिवो अर्च्यः<\/w> इति जाते, <<एङः पदान्तादति>> [[6.1.109]] इति सूत्रेणार्च्य इत्यस्याकारस्य पूर्वरूपादेशे च विहिते <qt>शिवोर्च्यः<\/qt> इति सिद्धम् ॥",
    "61114": "<w>हशि चेति ।<\/w> अतो रोरप्लुतादिति पदत्रयं पूर्वसूत्रादनुवर्तते । <<ऋत उत्>> [[6.1.111]] इत्यतः उदिति च, तेन अप्लुतादतः परस्य रोरुः स्याद्धशि इति सूत्रार्थः । <w>शिवो वन्द्यः  इति ।<\/w> <qt>शिवस्-वन्द्यः<\/qt> इत्यत्र <<ससजुषो रुः>> [[8.2.66]] इत्यनेन सस्य रुत्वे <<हशि च>> [[6.1.114]] इत्यनेन हश्-प्रत्याहारान्तःपातिनि वन्द्यघटकवकारे परे रोरुत्वे <<आद्गुणः>> [[6.1.87]] इत्यनेन पूर्वपरयोः स्थाने गुणे च कृते <qt>शिवो वन्द्यः<\/qt> इति रूपम् ।",
    "61122": "<w>गो अग्रमिति । <\/w><qt>गो-अग्रम्<\/qt> इति स्थिते अत्र <<सर्वत्र विभाषा गोः>> [[6.1.122]] इत्यनेन पदान्ते विद्यमानस्य एङन्तस्य गोशब्दस्य अति परे विकल्पेन प्रकृतिभावे सति <qt>गोअग्रम्<\/qt> इति रूपम् । विभाषाग्रहणात्पक्षे <<एङः पदान्तादति>> [[6.1.109]] इत्यनेन पूर्वरूपैकादेशे कृते <qt>गोऽग्रम्<\/qt> इति रूपम् । <w>चित्रग्वग्रमिति ।<\/w> <qt>चित्रगु-अग्रम्<\/qt> इति दशायां तत्र एङन्तत्वाभावात् न पूर्वरूपम् । नापि प्रकृतिभावः । किन्तु <<इको यणचि>> [[6.1.77]] इत्यनेन यणि रूपम् । <w>पदान्ते किमिति । <\/w> गोशब्दात् ङसि प्रत्यये कृते ङकारेकारयोर्लोपे <qt>गो-अस्<\/qt> इति दशायां पदान्तत्वाभावात् न प्रकृतिभाव इति भावः । सूत्रे पदान्तत्वानाश्रयणे तु प्रकृते प्रकृतिभाव आपद्येतेति भावः । प्रकृते <qt>गो-अस्<\/qt> इत्यत्र <<ङसिङसोश्च>> [[6.2.110]] इत्यनेन पूर्वरूपादेशे सति <qt>गोः<\/qt> इति रूपम् ॥",
    "61123": "<w> गवाग्रमिति ।<\/w><qt>गो-अग्रम्<\/qt>इति दशायाम् <<अवङ् स्फोटायनस्य>> [[6.1.123]] इत्यनेन पदान्ते विद्यमानस्य एङन्तस्य <qt>गो<\/qt> इत्यस्य अवङादेशः प्राप्तः <qt>अग्रम्<\/qt> एतत् घटकाकारे परे । सः अवङादेशः कुत्र स्यात् ? अवङि अनेकाल्त्वात् <<अनेकाल्शित्सर्वस्य>> [[1.1.55]] इत्यनेन सर्वादेशे प्राप्ते <<ङिच्च>> [[1.1.53]] इत्यनेन ङिदादेशस्यानेकाल्त्वेऽपि अन्त्यादेश इति गोशब्दस्य गकारोत्तवर्ति-ओकारस्य अनुबन्धलोपपूर्वके अवङादेशे <qt>गव-अग्रम्<\/qt> इति जाते <<अकः सवर्णे दीर्घः>> [[6.1.101]] इत्यनेन दीर्घे <qt>गवाग्रम्<\/qt> इत्यपि रूपम्भवति । अत्रायं विचारः — <<सर्वत्र विभाषा गोः>> [[6.1.122]] इत्यनेन प्रकृतिभावो विकल्पेन भवति । तदभावे अवङादेशो विकल्पेन । तदभावे च पूर्वरूपमिति <qt>गो अग्रम्<\/qt>, <qt>गोऽग्रम्<\/qt>, <qt>गवाग्रम्<\/qt> इति रूपत्रयम् ॥",
    "61124": "<w>गवेन्द्र इति । <\/w><qt>गो-इन्द्रः<\/qt> इति स्थितेऽत्र <<इन्द्रे च>> [[6.1.124]] इत्यनेन गोशब्दस्य गकारोत्तवर्त्योकारस्य अवङादेशे सवर्णदीर्घे च सति रूपम् ॥",
    "61125": "<w>आगच्छ कृष्णेति । <\/w> <qt>आगच्छ कृष्ण 3 अत्र गौश्चरति<\/qt> इति वाक्ये <qt>कृष्ण-अत्र<\/qt> इत्यत्र <<दूराद्धूते च>> [[8.2.84]] इत्यनेन सूत्रेण टिसंज्ञकस्य णकारोत्तवर्त्यकारस्य प्लुतत्वं विधाय <<प्लुतप्रगृह्या अचि नित्यम्>> [[6.1.125]] इत्यनेन प्रकृतिभावे <qt>आगच्छ कृष्ण 3 अत्र गौश्चरति<\/qt> इति सिद्ध्यति ॥",
    "61127": "<w>चक्रि अत्रेति ।<\/w> <qt>चक्रि-अत्र<\/qt> इत्यत्र  <<इकोऽसवर्णे शाकल्यस्य ह्रस्वश्च>> [[6.1.127]] इत्यनेन विकल्पेन ह्रस्वे कृते <qt>चक्रि अत्र<\/qt> इति भवति । तदभावे च <<इको यणचि>> [[6.1.77]] इत्यनेन यणि <qt>चक्र्यत्र<\/qt> इति जायते ॥ <w>पदान्ता इति किमिति । <\/w> पदान्ता इति यदि आचार्या न अपठिष्यन् तदा <qt>गौरी-औ<\/qt> इत्यत्रापि <<इकोऽसवर्णे शाकल्यस्य ह्रस्वश्च>> [[6.1.127]] इत्यनेन ह्रस्वसमुच्चितप्रकृतिभावोऽभविष्यत्, तन्निवारणाय <qt>पदान्ता<\/qt> इत्युक्तम् । अत्र पदान्ताभावात् न ह्रस्वत्वं, किन्तु <<इको यणचि>> [[6.1.77]] इत्यनेन यणि <<अचो रहाभ्यां द्वे>> [[8.4.46]] इत्यनेन विकल्पेन य-द्वित्वे <qt>गौर्यौ<\/qt> इति । पक्षे द्वित्वाभावे <qt>गौर्यौ<\/qt> इति ।",
    "61128": "<w>ब्रह्मा ऋषि इति । <\/w> <qt>ब्रह्मा ऋषिः<\/qt> इति स्थितौ <<ऋत्यकः>> [[6.1.128]] इत्यनेन पदान्तस्य अक्-प्रत्याहारान्तर्गतमकारोत्तवर्तिनः आकारस्य ह्रस्वत्वे कृते <qt>ब्रह्म ऋषिः<\/qt> इति जायते । पक्षे <<आद्गुणः>> [[6.1.87]] इति पूर्वपरयोः स्थाने गुणे रपरे च कृते <qt>ब्रह्मर्षिः<\/qt> इति रूपंम्भवति । <w>पदान्ता किमिति ।<\/w> अत्र पदान्ताः इत्यस्याग्रहणे तु <qt>आ ऋच्छत्<\/qt> इत्यत्र ह्रस्वत्वमापद्येत । तन्मा भूदेतदर्थं <qt>पदान्ताः<\/qt> इति । तेनात्र <<आटश्च>> [[6.1.90]] इत्यनेन वृद्धौ सत्याम् <qt>आर्च्छत्<\/qt> इति सिद्ध्यतीति दिक् ॥ इत्यच्सन्धिः ॥",
    "61132": "<w>एतत्तदोरिति ।<\/w> एतत्तच्छब्दयोरनुकरणेन शब्दपरत्वम् । अतः सूत्रे नैकशेषः । सु इति लुप्तषष्ठीकं पदम् एतत्तदोरित्यनेनान्वेति — <w>एतत्तदोः सकारस्येति ।<\/w>  अत एव सोर्लोपः सुलोपः इति न षष्ठीसमासः, असामर्थ्यात् । अविद्यमानः ककारः ययोस्तौ अकौ, यतोः अकोरिति बहुव्रीहिस्तदाह - <w>अककारयोरित्यादिना ।<\/w> एष विष्णुरिति । <qt>एतद्-सु विष्णुः<\/qt> इति दशायां <<त्यदादीनामः>> [[7.2.102]] इत्यनेन अकारादेशे <<अतो गुणे>> [[6.1.97]] इति पररूपे <<तदोः सः सावनन्त्ययोः>> [[7.2.106]] इत्यनेन तस्य सत्वे, सस्य च षत्वे <qt>एष सु विष्णुः<\/qt> इति जाते अत्र <<एतत्तदोः सुलोपोऽकोरनञ्समासे हलि>> [[6.1.132]] इति सूत्रेण सोर्लोपे विहिते सति <qt>एष विष्णुः<\/qt> इति सम्पद्यते । <w>स शम्भुरिति ।<\/w>  <qt>तद्-सुँ शम्भुः<\/qt> इत्यत्र <<त्यदादीनामः>> [[7.2.102]] इत्यनेनाकारान्तादेशे <<अतो गुणे>> [[6.1.97]] इत्यनेन पररूपत्वे <<तदोः सः सावनन्त्ययोः>> [[7.2.106]] इति तस्य सत्वे <qt>स सुँ शम्भुः<\/qt> इति जाते; अत्र <<एतत्तदोः सुलोपोऽकोरनञ्समासे हलि>> [[6.1.132]] इति सोर्लोपे च कृते <qt>स शम्भुः<\/qt> इति रूपम् । <w> अको किमिति ।<\/w> न च अकचि सति शब्दान्तरत्वात् प्रकृते प्राप्तिरेव नास्तीति वाच्यम्; <ऽतन्मध्यपतितस्तद्ग्रहणेन गृह्यतेऽ> इति परिभाषयात्र प्राप्तेः सत्वात् प्रकृतपरिभाषायामिदमेव ज्ञापकं बोध्यम् । <qt>एषकस् रुद्रः<\/qt> अत्र एतच्छब्दस्य सककारत्वान्न सुँलोपः, किन्तु <<ससजुषो रुः>> [[8.2.66]] इत्यनेन रुत्वे, <<हशि च>> [[6.1.114]] इत्युत्वे <<आद्गुणः>> [[6.1.87]] इति गुणे <qt>एषको रुद्रः<\/qt> इति रूपम् । अत्र <qt>सको रुद्रः<\/qt> इत्यपि प्रत्युदाहरणम्बोध्यम् । <w>अनञ्समासे किमिति ।<\/w> अनञ्समासे इति न पर्युदासः किन्तु प्रसज्यप्रतिषेधः । प्रकृते <qt>अस सुँ शिवः<\/qt> इत्यत्र नञ्-समासत्वात् <<एतत्तदोः सुलोपोऽकोरनञ्समासे हलि>> [[6.1.132]] इति सूत्रस्याप्राप्तौ <<ससजुषो रुः>> [[8.2.66]] इति सस्य रुत्वे <<खरवसानयोर्विसर्जनीयः>> [[8.3.15]]  इतो रेफस्य विसर्गत्वे <qt>असः शिवः<\/qt> इति भवति ।  <w>एषोऽत्रेति ।<\/w> <qt>एष सु अत्र<\/qt> इत्यत्र हल्परत्वाभावात् <<एतत्तदोः सुलोपोऽकोरनञ्समासे हलि>> [[6.1.132]] इत्यस्याप्राप्तौ सस्य <<ससजुषो रुः>> [[8.2.66]] इत्यनेन रुँत्वे <<अतो रोरप्लुतादप्लुते>> [[6.1.113]] इत्यनेन उत्वे <<आद्गुणः>> [[6.1.87]] इत्यनेन गुणे <<एङः पदान्तादति>> [[6.1.109]] इत्यनेन पूर्वरूपे  च कृते <qt>एषोऽत्र<\/qt> इति जायते ॥",
    "61134": "<w>सोऽचि लोप इति ।<\/w> स इति प्रथमैकवचनान्तं स्वरूपपरम् । ततः षष्ठ्या लुक् सस् शब्दस्येति लभ्यते । सुलोप इत्यनुवर्तते; तदाह —<w>स इत्यस्येत्यादिना ।<\/w> <qt>सस् इमामविड्ढिप्रभृतिम्<\/qt> इत्यत्र <<सोऽचि लोपे चेत्पादपूरणम्>> [[6.1.134]] इति सकारलोपाभावे पादोऽत्र न पूर्यते अतोऽनेन सकारलोपे <<आद्गुणः>> [[6.1.87]] इत्यनेन गुणे सति <qt>सेमानविड्ढिप्रभृतिम्<\/qt> इति सिद्धम् । एवम् — <qt>सस् एष दाशरथी रामः<\/qt> इत्यत्र <<सोऽचि लोपे चेत्पादपूरणम्>> [[6.1.134]] इत्यनेन पादपूरणार्थं सलोपे विहिते <<वृद्धिरेचि>> [[6.1.88]] इत्यने वृद्धौ <qt>सैष दाशरथी रामः<\/qt> इति पादपूरणसिद्धिः ॥ इति विसर्गसन्धिप्रकरणम् ॥",
    "63111": "<w> ढ्रलोप इति ।<\/w> ढ् च रेफश्च ढ्रौ तौ लोपयतीति ढ्रलोपः । ण्यन्तात्कर्मण्युपपदे अण्, उपपदसमासः । ढलोपनिमित्तकं रेफलोपनिमित्तञ्च विवक्षितम् । तच्च ढकाररेफात्मकमेव । <<ढो ढे लोपः>> [[8.3.13]], <<रो रि>> [[8.3.14]] इति तयोरेव ढ्रलोपनिमित्तत्वात् । तथा च ढलोपनिमित्ते ढकारे रेफलोपनिमित्ते रेफे च परतः पूर्वस्याणो दीर्घः इति फलति तदाह— <w>ढरेफयोरित्यादिना ।<\/w> <w>पुना रमते इति ।<\/w> <qt>पुनर् रमते<\/qt> इति स्थिते <<रो रि>> [[8.3.14]] इत्यनेन रेफस्य लोपे <qt>पुन रमते<\/qt> इति जाते, अत्र <<ढ्रलोपे पूर्वस्य दीर्घोऽणः>> [[6.3.111]] इति सूत्रेणात्र लोपनिमित्ते रेफे परे पूर्वाण्-रूपस्य नकारोत्तवर्तिनोऽकारस्य दीर्घे च विहिते <qt>पुना रमते<\/qt> इति सिद्धम् ।<qt>हरिस् रम्यः<\/qt> इत्यत्र <<ससजुषो रुः>> [[8.2.66]] इत्यनेन सस्य रुत्वे, अनुबन्धलोपे <qt>हरिर् रम्यः<\/qt> इति जाते; तत्र <<रो रि>> [[8.3.14]] इत्यनेन रेफस्य लोपे <<ढ्रलोपे पूर्वस्य दीर्घोऽणः>> [[6.3.111]] इत्यनेन दीर्घे च कृते <qt>हरी रम्यः<\/qt> इति सिद्धम् । <qt>शम्भूस् राजते<\/qt> अत्र <<ससजुषो रुः>> [[8.2.66]] इत्यनेन रुत्वे उकारस्येत्संज्ञायां लोपे च <qt>शम्भुर् राजते<\/qt> इति जाते तत्र <<रो रि>> [[8.3.14]] इत्यनेन रेफस्य लोपे <<ढ्रलोपे पूर्वस्य दीर्घोऽणः>> [[6.3.111]] इत्येननोकारस्य दीर्घे <qt>शम्भू राजते<\/qt> इति भवति । तृहूँ हिंसायाम्, वृहूँ उद्यमने आभ्यां क्तप्रत्यये <<हो ढः>> [[8.2.31]] इति ढत्वे, <<झषस्तथोर्धोऽधः>> [[8.2.40]] इति तकारस्य धत्वे तस्य ष्टुत्वेन ढकारे <qt>तृढ् ढ<\/qt>,, <qt>वृढ् ढ<\/qt> इति जाते अत्र <<ढो ढे लोपः>> [[8.3.13]] इत्यनेन पूर्वढस्य लोपे सति <<ढ्रलोपे पूर्वस्य दीर्घोऽणः>> [[6.3.111]] इत्यस्मिन् सूत्रे अण्-ग्रहणाभावे ढलोपनिमित्ते ढकारे परे पूर्वस्य ऋकारस्य दीर्घे प्राप्ते तन्मा भूत् इति अण्-ग्रहणमत्र कृतम् । तेनात्र न दीर्घस्तदेवाह — <w>अणः किम्? तृढः वृढः इति <\/w> ॥",
    "64015": "<w>अनुनासिकस्य क्विझलोरिति <\/w> । <<अङ्गस्य>> [[6.4.1]] इत्यधिकृतमनुनासिकेन विशेष्यते । तदन्तविधिः । <<नोपधायाः>> [[6.4.7]] इत्यतः उपधाया इति, <<ढ्रलोपे पूर्वस्य दीर्घोऽणः>> [[6.3.111]] इत्यतो दीर्घ इति चानुवर्तते । तदाह - <w>अनुनासिकान्तस्येत्यादिना<\/w> ।  <qt>इदामति<\/qt> । इदमिवाचरति इत्यर्थे इदमिति प्रातिपदिकात् <!सर्वप्रातिपदिकेभ्यः क्विब्वा वक्तव्यः!> इति क्विपि तस्य सर्वापहारे प्रत्ययलक्षणेन क्विबन्तत्वात् <<सनाद्यन्ता धातवः>> [[3.1.32]] इति धातुसंज्ञायाम् <<अनुनासिकस्य क्विझलोः क्ङिति>> [[6.4.15]] इति उपधायाः दीर्घत्वे <qt>इदाम्<\/qt> इति भूते तस्माल्लटस्तिपि, शपि, अनुबन्धलोपे मिलित्वा <qt>इदामति<\/qt> इति रूपम् । <qt>इदामतः<\/qt>, <qt>इदामन्ति<\/qt> इत्यादि । <qt>इदामाञ्चकार<\/qt>, <qt>इदामिता<\/qt>, <qt>इदामिष्यति<\/qt>, <qt>इदामतु<\/qt>, <qt>ऐदामीत्<\/qt>, <qt>इदामेत्<\/qt>, <qt>इदाम्यात्<\/qt>,<qt>ऐदामीत्<\/qt>, <qt>ऐदामिष्यत्<\/qt> इति । <w>राजानति<\/w> । राजेवाचरति इत्यर्थे <qt>राजन्<\/qt> इति प्रातिपदिकात् <!सर्वप्रातिपदिकेभ्यः क्विब्वा वक्तव्यः!> इति क्विपि, क्विपो लुकि, प्रत्ययलक्षणेन क्विबन्तत्वात् <<सनाद्यन्ता धातवः>> [[3.1.32]] इति धातुसंज्ञायाम् <<अनुनासिकस्य क्विझलोः क्ङिति>> [[6.4.15]] इति उपधाया दीर्घत्वे <qt>राजान्<\/qt> इति जाते तस्माल्लटस्तिपि, शपि, अनुबन्धलोपे मिलित्वा <qt>राजानति<\/qt> इति रूपम् । <qt>राजानाञ्चकार<\/qt>, <qt>राजानिता<\/qt>, <qt>राजानिष्यति<\/qt>, <qt>राजानतु<\/qt>,  <qt>अराजानत्<\/qt>,  <qt>राजानेत्<\/qt>, <qt>राजान्यात्<\/qt>, <qt>अराजानीत्<\/qt>, <qt>अराजानिष्यत्<\/qt> इति । <qt>पथीनति <\/qt> । पन्था इव आचरति इत्यस्मिन्नर्थे पथिन्शब्दात् उक्तवार्तिकेण क्विपि, क्विपो लोपे, <<अनुनासिकस्य क्विझलोः क्ङिति>> [[6.4.15]] इत्युपधाया दीर्घत्वे, <<सनाद्यन्ता धातवः>> [[3.1.32]] इति धातुसंज्ञायां लटस्तिपि, शपि, अनुबन्धलोपे, संयुक्ते च कृते <qt>पथीनति<\/qt> इति रूपम् ।",
    "64016": "<w>अज्झनगमां सनीति ।<\/w> अच्, हन्, गम्  एषां द्वन्द्वः । <<नोपधायाः>> [[6.4.7]] इत्यतः उपधाया इत्यनुवृत्तं हनगमोरन्वेति । न त्वजन्ते, असम्भवात् । <<अङ्गस्य>> [[6.4.1]] इत्यधिकृतम् । अचस्तद्विशेषणत्वात्तदन्तविधिः, गमधातुरिह अजादेश एव विवक्षित इति प्रकृतभाष्ये स्पष्टम् । <<ढ्रलोपे पूर्वस्य दीर्घोऽणः>> [[6.3.111]] इत्यतो दीर्घ इत्यनुवर्तते । तदाह - <w>अजन्तानामित्यादिना<\/w> ।",
    "64049": "<w>यस्य हल इति ।<\/w> यकारादकारस्य उच्चारणार्थत्वभ्रमं वारयति - <w>संघातग्रहणमिति ।<\/w> यकाराकारसमुदायस्येत्यर्थः । हलः इति पञ्चमी । <<आर्धधातुके>> [[6.4.46]] इत्यधिकृतम् । <<अतो लोपः>> [[6.4.48]] इत्यस्माल्लोप इत्यनुवर्तते । तदाह - <w>हलः परस्येति ।<\/w> ननु <<अलोऽन्त्यस्य>> [[1.1.52]] इति यकारादकारस्य लोपः स्यादित्यत आह - <w>आदेः परस्येति ।<\/w> <<अलोऽन्त्यस्य>> [[1.1.52]] इत्यस्यायमपवाद इति भावः । <w>अतो लोप इति ।<\/w> यकाराकारसंघाते यकारस्य लोपे सति परिशिष्टस्याकारस्य <<अतो लोपः>> [[6.4.48]]] इति भावः । <w>वाव्रजाञ्चक्रे ।<\/w> व्रज्धातोर्यङि द्वित्वेऽभ्यासत्वे अभ्यासकार्ये <<दीर्घोऽकितः>> [[7.4.83]] इत्यभ्यासदीर्घे च कृते <qt>वाव्रज्य<\/qt> इति जाते धातुत्वाल्लिटि अनेकाच्त्वादाम्प्रत्यये <<आदेः परस्य>> [[1.1.54]] इति सूत्रबलात् <<यस्य हलः>> [[6.4.49]] इति यलोपे <<अतोः लोपः>> [[6.4.48]] इत्यल्लोपे <<आमः>> [[2.4.81]] इति लिटो लुकि <qt>वाव्रजाम्<\/qt> इति भूते <<कृञ्चानुप्रयुज्यते लिटि>> [[3.1.40]] इति लिट्परकृञोऽनुप्रयोगे तप्रत्यये तस्य एशि द्वित्वेऽभ्यासत्वे अभ्यासकार्ये च कृते, कृते चानुस्वारे परसवर्णे <qt>वाव्रजाञ्चक्रे<\/qt> इति सिद्धम् । <qt>वाव्रजिता ।<\/qt> व्रज् धातोः <<धातोरेकाचो हलादेः क्रियासमभिहारे यङ्>> [[3.1.22]] इति यङि द्वित्वेऽभ्यासकार्ये <<दीर्घोकितः>> [[7.4.83]] इति अभ्यासाकारस्य दीर्घे धातुत्वाल्लुटि तासि, लुटो लस्य तादेशे तस्य डात्वे डित्वसामर्थ्यादभस्यापि टेर्लोपे तस इटि च कृते <<आदेः परस्य>> [[1.1.54]] इति सूत्रबालाद् <<यस्य हलः>> [[6.4.49]] इति यलोपे <<अतो लोपः> [[6.4.48]] इत्यल्लोपे <qt>वाव्रजिता<\/qt> इति रूपम् । लृटि — <qt>वाव्रजिष्यते<\/qt> । लोटि — <qt>वाव्रज्यताम्<\/qt> । लङि — <qt>अवाव्रज्यत<\/qt> । लिङि — <qt>वाव्रज्येत<\/qt> । आशिषि — <qt>वाव्रजिषीष्ट<\/qt> । लुङि — <qt>अवाव्रजिष्ट<\/qt> । लृङि — <qt>अवाव्रजिष्यत<\/qt> ।",
    "64050": "<w>क्यस्य विभाषेति ।<\/w> <<यस्य हलः>> [[6.4.49]] इत्यतो हल इति पञ्चम्यन्तमनुवर्तते । <<आर्धधातुके>> [[6.4.46]] इत्यधिकृतम् । तदाह-<w>हल:परयोरित्यादिना ।<\/w> अन्तलोपमाशङ्क्याह - <w>आदेः परस्येति ।<\/w> लटि <qt>समिध्यति<\/qt> इति रूपम् । लिटि <qt>समिधाञ्चकार<\/qt>, <qt>समिध्याञ्चकार<\/qt> इति । <qt>समिधिता<\/qt>, <qt>समिध्यिता<\/qt>। समिधमात्मानमिच्छति इत्यर्थे क्यचि, धातुसंज्ञायाम् अमो लुकि, कचयोर्लोपे, <<नः क्ये>> [[1.4.15]] इति नियमेन पदत्वाभावान्न जश्त्वम् । तस्मात् <qt>समिध्य<\/qt> इति धातोर्लुटि, लुटस्तिपि, तिपो डात्वे, तासौ, टिलोपे तास आर्धधातुकत्वादिटि <qt>समिध् य इ त् आ<\/qt> इति जाते <<क्यस्य विभाषा>> [[6.4.50]] इति यलोपे प्राप्ते, <<अलोऽन्त्यस्य>> [[1.1.52]] इति परिभाषां प्रबाध्य <<आदेः परस्य>> इत्यनेन य् मात्रस्य लोपे, <<अतो लोपः>> [[6.4.48]] इत्यनेन अकारस्य च लोपे <qt>समिधिता<\/qt> इति रूपम् । क्यचो लोपाभावे <w>समिध्यिता<\/w> इति रूपम् । लृटि - <qt>समिधिष्यति<\/qt>, <qt>समिध्यिष्यति<\/qt> । लोटि - <qt>समिध्यतु<\/qt> । लङि -<qt>असमिध्यत्<\/qt> । लिङि - <qt>समिध्येत्<\/qt> । आशिषि - <qt>समिध्यात्<\/qt>, <qt>समिध्य्यात्<\/qt> । लुङि - <qt>असमिधीत्<\/qt>, <qt>असमिध्यीत्<\/qt> । लुङि - <qt>असमिधिष्यत्<\/qt>,<qt>असमिध्यिष्यत्<\/qt> इति ।",
    "64092": "<w>मितां ह्रस्व इति ।<\/w> <<ऊदुपधाया गोहः>> [[6.4.89]] इत्यत उपधाया इति । <<दोषो णौ>> [[6.4.90]] इत्यस्माद् णौ इति चानुवर्तते तदाह - <w>ह्रस्व इति<\/w> । के ते मित्संज्ञका इत्यत आह - <w>घटादीनां ज्ञपादीनां चेति<\/w> । <qt>घटयति<\/qt> ।  घट इत्यस्माण्णिचि <<अत उपधाया>> [[7.2.116]] इति उपधावृद्धौ घटादेर्मित्वात् <<मितां ह्रस्वः>> [[7.4.92]] इति ह्रस्वे धातुत्वाल्लटस्तिपि शपि गुणेऽयादेशे च तत्सिद्धिः । <qt> शपयति<\/qt> । ज्ञप धातोश्चुरादित्वाण्णिचि अनुबन्धलोपे <<अत उपधायाः>> [[7.2.116]] इति वृद्धौ 'ज्ञप मिच्च' इति मित्वात् <<मितां ह्रस्वः>> [[6.4.92]] इति उपधाया ह्रस्वत्वे <<सनाद्यन्ता>> [[3.1.32]] इति धातुत्वाल्लटस्तिपि शपि अनुबन्धलोपे उभयत्र सार्वधातुकसंज्ञायां गुणे अयादेशे च तत्सिद्धिः । <qt>अजिज्ञपत ।<\/qt> ज्ञप इत्यस्माण्णिचि उपधावृद्धौ हृस्वे <qt>ज्ञपि<\/qt> इति जाते धातुत्वाल्लुङस्तिप इकारलोपेऽटि च्लेश्चङि <<णेरनिटि>> [[6.4.51]] इति णिलोपे <<चङि>> [[6.1.11]] इति द्वित्वेऽभ्यासकार्ये <<सन्वल्लघुनि चङ्परेऽनग्लोपे>> [[7.4.93]] इति सन्वद्भावे <<सन्यतः>> [[7.4.79]] इति अभ्यासस्याकारस्येत्वे लघुत्वाभावात् <<दीर्घो लघोः>> [[7.4.94]] इति दीर्घाभावे <qt>अजिज्ञपत्<\/qt> इति रूपम् । इति ण्यन्तप्रक्रिया ॥",
    "71079": "<w>वा नपुंसकस्येति</w> । <<नाभ्यस्ताच्छतुः>>[[7.1.78]] इत्यत अभ्यस्ताच्छतुरित्यनुवर्तते, <<इदितो नुम् धातोः>>[[7.1.58]] इत्यतो नुम् इति, <<उगिदचाम्>> इत्यतः सर्वनामस्थाने इति च अनुवर्तते । तदाह - अभ्यस्तादित्यादिना । ददन्ति, ददति । <qt>ददत् + जस्</qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्सञ्ज्ञायां लोपे च <<शि सर्वनामस्थानम्>>[[1.1.42]] इति सर्वनामस्थानसञ्ज्ञायां <<नपुंसकस्य झलचः>>[[7.1.72]] इति नुमि प्राप्ते <<नाभ्यस्ताच्छतुः>>[[7.1.78]] इति निषिद्धे <<वा नपुंसकस्य>>[[7.1.79]] इति विकल्पेन नुमि उमि गते मित्वादन्त्यादचः परे <<नश्चापदान्तस्य झलि>>[[8.3.24]] इति अनुस्वारे, <<अनुस्वारस्य ययि परसवर्णः>>[[8.4.58]] इति परसवर्णे 'ददन्ति' इति । नुमभावे - 'ददति' इति । तुदत् । तुद व्यथने अस्माच्छतृप्रत्यये <<तुदादिभ्यः शः>> [[3.1.77]] इति शः, शपोऽपवादः, <<अतो गुणे>>[[6.1.97]] इति शतुरकारेण पररूपे तुदच्छब्दः तस्मात्स्वमोर्लुक इति भावः ।",
    "71080" : "आच्छीनद्योर्नुमिति । अत्र <<नाभ्यस्ताच्छतुः>>[[7.1.78]] इत्यतः शतुरिति <<वा नपुंसकस्य>>[[7.1.79]] इत्यतो वेति चानुवर्तते । तुदन्ती, तुदती । <qt> तुदत् + औ </qt> इत्यत्र <<नपुंसकाच्च>>[[7.1.19]] इति श्यादेशे शस्येत्सञ्ज्ञायां लोपे च <qt> तुदत् + ई </qt> इति स्थिते अत्र <<आच्छीनद्योर्नुम्>>[[7.1.80]] इति नुमि, उमि गते मित्वादन्त्यादचः परे जाते <<नश्चापदान्तस्य झलि>>[[8.3.24]] इत्यनुस्वारे <<अनुस्वारस्य ययि परसवर्णः>>[[8.4.58]] इति परसवर्णे 'तुदन्ती' इति । नुमभावे 'तुदती' इति । तुदन्ति । <qt> तुदत् + जस् </qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्सञ्ज्ञायां लोपे च सर्वनामस्थानसञ्ज्ञायाम् <<नपुंसकस्य झलचः>>[[7.1.72]] इति नुमि, उमि गते मित्वादन्त्यादचः परे अनुस्वारे परसवर्णे च कृते 'तुदन्ति' इति ।",
    "71081":"शप्श्यनोर्नित्यमिति । <<आच्छीनद्योर्नुम्>>[[7.1.80]] इत्यनुवर्तते, <<नाभ्यस्ताच्छतुः>>[[7.1.78]] इत्यतः शतुरित्यनुवर्तते । अवयव इति चाध्याहियते । तदाह - शप्श्यनारादित्यादिना । पचन्ती । <qt>पचत् + औ</qt> इत्यत्र <<नपुंसकाच्च>>[[7.1.19]] इति औस्थाने श्यादेशे शस्येत्सञ्ज्ञायां लोपे च <<शप्श्यनोर्नित्यम्>>[[7.1.81]] इति नुमि उमि गते मित्वादन्त्यादच: परे अनुस्वारे परसवर्णे च कृते, कृते च संयोगे 'पचन्ती' इति । पचन्ति । जश्शसोः शौ सर्वनामस्थानत्वान्नुमि रूपम् । दीव्यत् । दिवुधातोः लटः शतरि, श्यन् <<हलि च>>[[8.2.77]] इति दीर्घः । दीव्यच्छब्दात् स्वमोर्लुगिति भावः । दीव्यन्ती । औङः श्याम्, <<शप्श्यनोर्नित्यम्>>[[7.1.81]] इति नुमि रूपम् । दीव्यन्ति । जश्शसोः शौ सर्वनामस्थानत्वात् नुमिति भावः । धनुः । 'धनुष्+सु' अत्र <<स्वमोर्नपुंसकात्>>[[7.1.23]] इति सोर्लुकि, षस्य असिद्धत्वात् <<ससजुषो रुः>>[[8.2.66]] इति रुत्वे अनुबन्धलोपे <<खरवसानयोर्विसर्जनीयः>>[[8.3.15]] इति रेफस्य विसर्गत्वे च कृते 'धनुः' इति रूपम् । धनुषी । <qt>धनुष् + औ</qt> अत्र <<नपुंसकाच्च>>[[7.1.19]] इति औस्थाने श्यादेशे शस्येत्सञ्ज्ञायां लोपे संयोगे च कृते 'धनुषी' इति । धनूंषि । <qt>धनुष् + जस्</qt> अत्र <<जश्शसोः शिः>>[[7.1.20]] इति जसः शौ कृते शस्येत्सञ्ज्ञायां लोपे च <<शि सर्वनामस्थानम्>>[[1.1.42]] इति सर्वनामस्थानसञ्ज्ञायाम् <<नपुंसकस्य झलचः>>[[7.1.72]] इति नुमि, उमि गते मित्वादन्त्यादचः परे जाते <<सान्तमहतः संयोगस्य>>[[6.4.10]] इति सान्तसंयोगस्योपधायाः दीर्घत्वे <<नश्चापदान्तस्य झलि>>[[8.3.24]] इत्यनुस्वारे <<नुम्विसर्जनीयशर्व्यवायेऽपि>>[[8.3.58]] इति सस्य षत्वे संयोगे च कृते 'धनूंषि' इति रूपम् । धनुषा । <qt>धनुष् + टा</qt> अत्र <<चुटू>>[[1.3.7]] इति टकारस्येत्सञ्ज्ञायां <<तस्य लोपः>>[[1.3.9]] इति लोपे संयोगे च कृते 'धनुषा' इति । धनुर्भ्याम् । <qt>धनुष् + भ्याम्</qt> अत्र षत्वस्यासिद्धत्वात् <<ससजुषो रुः>>[[8.2.66]] इति रुत्वे उकास्य <<उपदेशेऽजनुनासिक इत्>>[[1.3.2]] इतीसञ्ज्ञायां <<तस्य लोपः>>[[1.3.9]] इति लोपे संयोगे च कृते 'धनुर्भ्याम्' इति रूपम् । एवं चक्षुर्हविरादय इति । चक्षुः, चक्षुषी, चक्षूंषि । चक्षुषा, चक्षुर्भ्याम् । इत्यादि । हविः, हविषी, हर्वीषि । हविषा, हविर्भ्याम् । इत्यादि । पयः । <qt>पयस् + सु</qt> अत्र <<स्वमोर्नपुंसकात्>>[[7.1.23]] इति सोर्लुकि, सस्य <<ससजुषो रुः>>[[8.2.66]] इति रुत्वे उकारस्येत्सञ्ज्ञायां लोपे च कृते रेफस्य <<खरवसानयोर्विसर्जनीयः>>[[8.3.15]] इति विसर्गे 'पयः' इति । पयसी । 'पयस्+औ' अत्र <<नपुंसकाच्च>>[[7.1.19]] इति औस्थाने श्यादेशे शस्येत्सञ्ज्ञायां लोपे संयोगे च कृते 'पयसी' इति । पयांसि । <qt>पयस् + जस्</qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्सञ्ज्ञायां लोपे च <<शि सर्वनामस्थानम्>>[[1.1.42]] इति सर्वनामस्थानसञ्ज्ञायां <<नपुंसकस्य झलचः>>[[7.1.72]] इति नुमि उमि गते मित्वादन्त्यादचः परे <<सान्तमहतः संयोगस्य>>[[6.4.10]] इति सान्तसंयोगस्योपधायाः दीर्घत्वे अनुस्वारे परसवर्णे च जाते संयोगे च कृते 'पयांसि' इति । पयसा । 'पयस्+टा' अत्र टकारस्येत्सञ्ज्ञायां लोपे च कृते, कृते च संयोगे 'पयसा' इति । पयोभ्याम् । सस्य रुत्वे, <<हशि च>>[[6.1.114]] इति रोरुत्वे, गुणे च रूपम् । सुपुम् । सु-शोभनः पुमान् यस्य गृहस्य इति बहुव्रीहौ, सुपुंस् शब्दात् स्वमोर्लुक, संयोगान्तलोपः। सुपुंसी । <qt>सुपुंस् + औ</qt> अत्र <<नपुंसकाच्च>>[[7.1.19]] इति औस्थाने श्यादेशे शस्येत्सञ्ज्ञायां लोपे संयोगे च कृते 'सुपुंसी' इति । सुपुमांसि । <qt>सुपुंस् + जस् </qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्सञ्ज्ञायाम्, लोपे च <<शि सर्वनामस्थानम्>>[[1.1.42]] इति सर्वनामस्थानसञ्ज्ञायां <<पुंसोऽसुङ्>>[[7.1.89]] इति असुङि, ङस्येत्सञ्ज्ञायां लोपे च उकारे गते <<अनेकाल्शित्सर्वस्य>>[[1.1.55]] इति सर्वस्यादेशे प्राप्ते <<ङिच्च>>[[1.1.53]] इत्यन्तादेशे जाते । <qt>सुपुम् स् + इ</qt> इति जाते <<नपुंसकस्य झलचः>>[[7.1.72]] इति नुमि, उमि गते, मित्वादन्त्यादचः परे <<सान्तमहतः संयोगस्य>>[[6.4.10]] इति सान्तसंयोगगतस्य नान्तस्योपधाया दीर्घत्वे नस्यानुस्वारे च कृते 'सुपुमांसि' इति रूपम् । अदः । अदस् शब्दात् स्वमोर्लुक्, रूत्वविसर्गौ, सान्तत्वात् न् मुत्वम्, लुका लुप्तत्वात् त्यदाद्यत्वं नेति भावः । औङादावाह् - विभक्तिकार्यामिति । त्यदाद्यत्वादिकमित्यर्थः । उत्वमत्वे । <<पूर्वत्रासिद्धम्>>[[8.2.1]] इति विभक्तिकार्योत्तरम् उत्वमत्वे इत्यर्थः । अमू । <qt>अदस् + औ</qt> इति स्थिते अत्र <<त्यदादीनामः>>[[7.2.102]] इत्यत्वे <<अतो गुणे>>[[6.1.97]] इति पररूपत्वे <<नपुंसकाच्च>>[[7.1.19]] इति औस्थाने श्यादेशे शस्येत्सञ्ज्ञायां लोपे च <<आद्गुणः>>[[6.1.87]] इति गुणे 'अदे' इति जाते <<अदसोऽसेर्दादु दो मः>>[[8.2.80]] इति दात्परस्योत्वे दस्य च मत्वे 'अमू' इति । अमूनि । <qt>अदस् + जस्</qt> अत्र त्यदाद्यत्वे पररूपत्वे <<जश्शसोः शिः>>[[7.1.20]] इति श्यादेशे शस्येत्सञ्ज्ञायां लोपे च <<शि सर्वनामस्थानम्>>[[1.1.42]] इति सर्वनामस्थानसञ्ज्ञायां <<नपुंसकस्य झलचः>>[[7.1.72]] इति नुमि, उमि गते मित्वादन्त्यादचः परे <<सर्वनामस्थाने चासम्बुद्धौ>>[[6.4.8]] इति नान्तोपधाया दीर्घत्वे 'अदानि' इति जाते <<अदसोऽसेर्दादु दो मः>>[[8.2.80]] इति दात्परस्याकारस्योत्वे दस्य च मत्वे 'अमूनि' इति रूपम । शेषम् । अमुना, अमूभ्याम्, अमीभिः । इत्यादिः । पुंवदिति । पुँल्लिङ्गे यथोक्तं, तद्वदिति यावत् । इति हलन्तनपुंसकलिङ्गप्रकरणम् ॥",
    "72012": "<w>सनि ग्रहगुहोश्चेति ।<\/w> चकारात् <<श्र्युकः किति>> [[7.2.11]] इत्यतः उक इत्यनुकृष्यते, न तु श्रयति, तस्य <<सनीवन्तर्धभ्रस्जदम्भुश्रिस्वृयूर्णुभरज्ञपिसनाम्>> [[7.2.49]] इति विकल्पस्य वक्ष्यमाणत्वात् । <<नेड्वशिकृति>> [[7.2.8]] इत्यतो नेडिति चानुवर्तते । तदाह - <w>ग्रहेरित्यादिना<\/w> । <qt>बुभूषति<\/qt> । भूधातोः <<धातोः कर्मणः समानकर्तुकादिच्छायां वा>> [[3.2.7]] इति सनि <<आर्धधातुकं शेषः>> [[3.4.114]] इत्यार्धधातुकसंज्ञायाम् <<आर्धधातुकस्येड् वलादेः>> [[7.2.35]] इति इडागमे प्राप्ते <<सनि ग्रहगुहोश्च>> [[7.2.12]] इत्यनेन निषिद्धे <<सार्वधातुकार्धधातुकयोः>> [[7.3.84]] इति गुणे प्राप्ते <<इको झल्>> [[1.2.9]] इति कित्वेन <<क्ङिति च>> [[1.1.5]] इत्यनेन निषिद्धे <<सन्यङोः>> [[6.1.9]] इति द्वित्वे <<पूर्वोऽभ्यासः>> [[6.1.4]] इत्यभ्यासत्वे <<हलादिः शेषः>> [[7.4.60]] इत्यादिहलः शेषे <<ह्रस्वः>> [[7.4.59]] इति ह्रस्वे <<अभ्यासे चर्च>> [[8.4.54]] इति अभ्यासभकारस्य बत्वे <<आदेशप्रत्यययोः>> [[8.3.59]] इति सनः सस्य षत्वे <qt>बुभूष<\/qt> इति जाते <<सनाद्यन्ता धातवः>> [[3.1.32]] इति धातुत्वाल्लटस्तिपि शपि अनुबन्धलोपो <<अतो गुणे>> [[6.1.97]] इति पररूपे <qt>बुभूषति<\/qt> इति रूपम् । इति सन्नन्तप्रक्रिया ।",
    "73036": "<w>अर्तिह्रीति । <\/w> अर्ति ह्री ब्ली री क्नूयी चमायी आत् एषां द्वन्द्वात् षष्ठी । पुक् णौ इति च्छेदः । तदाह - <w>एषां पुक् स्याण्णौ<\/w> । <qt>स्थापयति<\/qt> ।  ष्ठा गतिनिवृत्तौ इत्यत्र <<धात्वादेः षः सः>> [[6.4.164]] इति षस्य सत्वे <<निमित्तपाये नैमित्तिकस्याप्यपायः>> इति निमित्तस्य षत्वस्य अपाये = नाशे, नैमित्तिकस्यापि = ष्टुत्वस्यापि, अपायः = नाशः। ष्टुत्वनिवृत्तौ च स्था इत्यस्माण्णिचि अनुबन्धलोपे <<अर्तिह्रीव्लीरीक्नूयीक्ष्माय्यातां पुङ् णौ>> [[7.3.36]] इति पुगागमे <qt>स्थापि<\/qt> इति जाते <<सनाद्यन्ता धातवः>> [[3.1.32]] इति धातुत्वाल्लटस्तिपि शपि अनुबन्धलोपे उभयत्र सार्वधातुकसंज्ञायां स्थापेरिकारस्य गुणेऽयादेशे च <qt>स्थापयति<\/qt> इति रूपम् । आत्मनेपदे — <qt>स्थापयते<\/qt> । लिटि — <qt>स्थापयामास<\/qt> । <\/qt>स्थापयिता<\/qt> । <qt>स्थापयिष्यति<\/qt>, <qt>स्थापयिष्यते<\/qt> । <qt>स्थापयतु<\/qt>, <qt>स्थापयताम्<\/qt> । <qt>अस्थापयत्<\/qt>, <qt>अस्थापयत<\/qt> । <qt>स्थापयेत्<\/qt>, <qt>स्थापयेत<\/qt> । <qt>स्थाप्यात्<\/qt>, <qt>स्थापिषीष्ट<\/qt> ।",
    "73094": "<w>यङो वेति ।<\/w> <<उतो वृद्धिर्लुकि हलि>> [[7.3.89]] इत्यतो हलीति, <<नाभ्यस्तस्याचि>> [[7.3.87]] इत्यतः पिति सार्वधातुके इति, <<ब्रुव ईट्>> [[7.3.93]] इत्यत ईडिति चानुवर्तते । तदाह — <w>यङ्लुगन्तादित्यादिना ।<\/w> <<भूसुवोस्तिङि>> [[7.3.88]] इति गुणनिषेधमाशङ्क्य आह - <w>भूसुवोरिति<\/w> । निपातनादिति ।<\/w> <<कृषेश्छन्दसि>> [[7.4.64]] इत्यतः छन्दसीत्यनुवृत्तौ <<दाधर्तिदर्धर्तिदर्धर्षिबोभूतुतेतिक्ते...>> [[7.4.65]] इत्यादिसूत्रे भूधातोर्यङ्लुगन्तस्य गुणाभावो निपात्यते । <<भूसुवोस्तिङि>> [[7.3.88]] इत्येव तत्र गुणनिषेधे सिद्धे गुणाभावनिपातनं नियमार्थम् — यङ्लुकि छन्दस्येवायं <<भूसुवोः>> [[7.3.88]] इति गुणनिषेधो, नान्यत्र इति । अतो लोकेऽपि यङ्लुगस्तीति विज्ञायते । <qt>बोभवीति<\/qt> । भूधातोर्यङि, <<यङोऽचि च>> [[2.4.74]] इति द्वित्वापेक्षया आदौ यङो लुकि, ततः प्रत्ययलक्षणेन यङन्तत्वात् द्वित्वे, <<गुणो यङ्लुकोः>> [[7.4.82]] इति अभ्यासस्य गुणे, जश्त्वे, <<सनाद्यन्ता धातवः>> [[3.1.32]] इति धातुत्वाल्लटस्तिपि, <<कर्तरि शप्>> [[3.1.68]] इति शपि, <=चर्करीतं च=> इति यङ्लुगन्तस्य अदादौ पाठाददादित्वात् <<अदिप्रभृतिभ्यः शपः>> [[2.4.72]] इति शपो लुकि, <qt>बो भू ति<\/qt> इति स्थिते <<यङो वा>> [[7.3.94]] इति पाक्षिक ईडागमे, <<दाधर्तिदर्धर्तिदर्धर्षिबोभूतुतेतिक्ते...>> [[7.4.65]] इति छन्दसि निपातनात् <<भूसुवोस्तिङि>> [[7.3.88]] इति गुणनिषेधस्य यङ्लुकि भाषायामप्रवृत्या गुणेऽवादेशे च <qt>बोभवीति<\/qt> इति रूपम् । इडभावे <qt>बोभोति<\/qt> इति रूपम् । <qt>बोभूतः<\/qt> । भूधातोः <<धातोरेकाचो हलादेः क्रियासमभिहारे यङ्>> [[3.1.22]] इति यङि, <<यङोऽचि च>> [[2.4.74]] इति यङ्लुकि, <<प्रत्ययलोपे प्रत्ययलक्षणम्>> [[1.1.62]] इति प्रत्ययलक्षणत्वे <<सन्यङोः>> [[6.1.9]] इति धातोर्द्वित्वे अभ्याससंज्ञायां <<ह्रस्वः>> [[7.4.59]]  इति अभ्यासस्याचो ह्र्स्वत्वे <<अभ्यासे चर्च>> [[8.4.54]]  इति अभ्यासभकारस्य बत्वे <<गुणो यङ्लुकोः>> [[7.4.82]]  इति अभ्यासस्याचो गुणे, <qt>बोभू<\/qt> इति जाते <<सनाद्यन्ता धातवः>> [[3.1.32]]  इति धातुत्वाल्लटि, लटः स्थाने प्रथमपुरुषद्विवचने तसि, <<कर्तरि शप्>> [[3.1.68]]  इति शपि, यङ्लुगन्तस्य अदादौ पाठात् <<अदिप्रभृतिभ्यः शपः>> [[2.4.72]]  इति शपो लुकि, तसः सस्य रुत्वे विसर्गे च <qt>बोभूतः<\/qt> इति रूपम् । <qt>बोभवीति<\/qt> । भूधातोः <<धातोरेकाचो...>> [[3.1.22]]  इति यङि, <<यङोऽचि च>> [[2.4.74]]  इति यङो लुकि, प्रत्ययलक्षणेन यङन्तत्वात् <<सन्यङोः>> [[6.1.9]] इति द्वित्वे, अभ्याससंज्ञायां <<हलादिः शेषः>> [[7.4.60]]  इति आदिहलः शेषे, <<ह्रस्वः>> [[7.4.59]]  इति हस्वे <<अभ्यासे चर्च>> [[8.4.54]]  इति अभ्यासभकारस्य बत्वे, <<गुणो यङ्लुकोः>> [[7.4.82]]  इति अभ्यासस्य गुणे <qt>बोभू<\/qt> इति जाते, प्रत्ययलक्षणेन यङन्तत्वात् <<सनाद्यन्ता धातवः>> [[3.1.32]]  इति धातुत्वाल्लटि, तत्स्थाने प्रथमपुरुषबहुवचने झौ, <<कर्तरि शप्>> [[3.1.68]]  इति शपि <<अदिप्रभृतिभ्यः शपः>> [[2.4.72]]  इति शपो लुकि, <<उभे अभ्यस्तम्>> [[6.1.5]]  इति अभ्यस्तत्वात् <<अदभ्यस्तात्>> [[7.1.4]]  इति झेः स्थाने अदादेशे <qt>बोभू अ ति<\/qt> इति जाते <<अचि श्नुधातुभ्रुवां य्वोरियङुवङौ>> [[6.4.77]]  इति उवङि, मिलित्वा <qt>बोभुवति<\/qt> इति रूपम् । अग्रे <qt>बोभवीषि<\/qt>-<qt>बोभोषि<\/qt>, <qt>बोभूथः<\/qt>, <qt>बोभूथ<\/qt> । <qt>बोभवीमि<\/qt>-<qt>बोभोमि<\/qt>, <qt>बोभूवः<\/qt>, <qt>बोभूमः<\/qt> इति रूपाणि । साधनिका पूर्ववत् । <qt>बोभवाञ्चकार<\/qt> । भूधातुतो <<धातोरेकाचो हलादेः क्रियासमभिहारे यङ्>> [[3.1.22]]  इति यङि, <<यङोऽचि च>> [[2.4.74]] ‍ इति यङो लोपे प्रत्ययलक्षणेन यङन्तत्वात् <<सन्यङोः>> [[6.1.9]]  इति द्वित्वे अभ्यासत्वे अभ्यासकार्ये <<गुणो यङ्लुकोः>> [[7.4.82]]  इति अभ्यासस्याचो गुणे, <qt>बोभू<\/qt> इति जाते <<सनाद्यन्ता धातवः>> [[3.1.32]]  इति धातुत्वात् <<परोक्षे लिट्>> [[3.2.115]]  इति लिटि, <<कास्यनेकाच आम्वक्तव्यः>> (वार्त्तिकम्, [[3.1.35]]  इति आमि, तस्य <<आर्धधातुकं शेषः>> [[3.4.114]]  इति आर्धधातुकत्वे <<सार्वधातुकार्धधातुकयोः>> [[7.3.84]]  इति <qt>बोभू<\/qt> इत्यस्य गुणे अवादेशे च कृते, <<आमः>> [[2.4.81]]  इति लिटो लुकि, <<कृञ्चानुप्रयुज्यते लिटि>> [[3.1.40]]  इति लिट्परकस्य कृञोऽनुप्रयोगे <qt>बोभवाम् कृ लिट्<\/qt> इति स्थिते लिटः स्थाने तिपि, तिपः स्थाने <<परस्मैपदानां णलतुसुस्थलथुसणल्वमाः>> [[3.4.82]]  इति णलि, अनुबन्धलोपे, <<लिटि धातोरनभ्यासस्य>> [[6.1.8]]  इति कृ-इत्यस्य द्वित्वे अभ्यासत्वे <<उरत्>> [[7.4.66]]  इति उः स्थानेऽत्वे रपरत्वे <<हलादिः शेषः>> [[7.4.60]]  इति आदिहलः शेषे <<कुहोश्चुः>> [[7.4.62]]  इति अभ्यासकस्य चत्वे <qt>बोभवाम् चकृ अ<\/qt> इति जाते, <<अचो ञ्णिति>> [[7.2.115]]  इति कृ-इत्यस्य वृद्धौ रपरे मस्य अनुस्वारे परसवर्णे च कृते <qt>बोभवाञ्चकार<\/qt> इति । अग्रे - <qt>बोभवाञ्चक्रतुः<\/qt>, <qt>बोभवाञ्चकृः<\/qt> । <qt>बोभवाञ्चकर्थ<\/qt>, <qt>बोभवाचक्रथुः<\/qt> <qt>बोभवाञ्चक्र<\/qt> । <qt>बोभवाञ्चकार<\/qt>-<qt>बोभवाञ्चकर<\/qt>, <qt>बोभवाञ्चकृव<\/qt> <qt>बोभवाञ्चकृम<\/qt> । इति । साधनिका बोभवाञ्चकारवत् ज्ञेया । <qt>बोभवामास<\/qt> । <qt>बोभू<\/qt> इति यङ्लुगन्तं प्रसाध्य ततो लिटि, आमि, लिटो लुकि लिट्परेऽसि प्रयुक्ते उक्तरूपस्य सिद्धिः । <qt>बोभविता<\/qt> । भृधातोर्यङि, यङो लुकि, द्वित्वे अभ्यासत्वे, अभ्यासकार्ये च कृते, <<गुणो यङ्लुकोः>> [[7.4.82]]  इति अभ्यासस्य गुणे <qt>बोभू<\/qt> इति जाते, <<सनाद्यन्ता धातवः>> [[3.1.32]]  इति धातुसंज्ञायां लुटि, तत्स्थाने तिपि, तिपो डात्वे, तासि, तासः आर्धधातुकत्वाद् इडागमे, गुणेऽवादेशे च <qt>बोभविता<\/qt> इति रूपम् । <qt>बोभवितारौ<\/qt>, <qt>बोभवितारः<\/qt>। <qt>बोभवितासि<\/qt>, <qt>बोभवितास्थः<\/qt>, <qt>बोभवितास्थ<\/qt> । <qt>बोभवितास्मि<\/qt>, <qt>बोभवितास्वः<\/qt>, <qt>बोभवितास्मः<\/qt> इति । <qt>बोभविष्यति<\/qt> । <qt>बोभू<\/qt> इति पूर्ववत् यङ्लुगन्तं प्रसाध्य धातुसंज्ञायां लृटि, लः स्थाने प्रथमपुरुषैकवचने तिपि, <<स्यतासी लृलुटोः>> [[3.1.33]]  इति स्ये, <<आर्धधातुकं शेषः>> [[3.4.114]]  इत्यार्धधातुकसंज्ञायाम् <<आर्धधातुकस्येड्वलादेः>> [[7.2.35]]  इति इडागमे <<सार्वधातुकार्धधातुकयोः>> [[7.3.84]]  इति गुणे, <<एचोऽयवायावः>> [[6.1.78]]  इत्यवादेशे <<आदेशप्रत्यययोः>> [[8.3.59]]  इति षत्वे <qt>बोभविष्यति<\/qt> इति ।  <qt>बोभविष्यतः<\/qt>,  <qt>बोभविष्यन्ति <\/qt> ।  <qt>बोभविष्यसि<\/qt>, <qt>बोभविष्यथः<\/qt>, <qt>बोभविष्यथ<\/qt> । <qt>बोभविष्यामि<\/qt>, <qt>बोभविष्यावः<\/qt>, <qt>बोभविष्यामः<\/qt> इति । <qt>बोभवीतु<\/qt> । भूधातोः <<धातोरेकाचो हलादेः क्रियासमभिहारे यङ्>> [[3.1.22]]  इति यङि, <<यङोऽचि च>> [[2.4.74]]  इति यङो लुकि, प्रत्ययलक्षणेन यङन्तत्वात् <<सन्यङोः>> [[6.1.9]]  इति द्वित्वे अभ्याससंज्ञायाम् अभ्यासकार्य च कृते, <<गुणो यङ्लुकोः>> [[7.4.82]]  इति अभ्यासस्य गुणे <qt>बोभू<\/qt> इति जाते <<सनाद्यन्ता धातवः>> [[3.1.32]]  इति धातुसंज्ञायां लोटः प्रथमपुरुषेकवचने तिपि, शपि, यङ्लुगन्तस्य अदादौ पाठात्   <<अदिप्रभृतिभ्यः शपः>> [[2.4.72]]  इति शपो लुकि, <<यङो वा>> [[7.3.94]]  इति तिपः ईडागमे गुणे अवादेशे च कृते, <<एरुः>> [[3.4.86]]  इति तिप इकारस्योत्वे च कृते <qt>बोभवीतु<\/qt> इति रूपम् । ईडभावे <<सार्वधातुकार्धधातुकयोः>> [[7.3.84]]  इति गुणे <qt>बोभोतु<\/qt> इति रूपम् । तातङि — <qt>बोभुतात्<\/qt> । <qt>बोभूताम्<\/qt> । भूधातोः यङ्लुगन्तं प्रसाध्य लोटि, तसि, तसः स्थाने <<तस्थस्थमिपां तांतंतामः>> [[3.4.101]]  इति तामादेशे च कृते शेषं पूर्ववत् । <qt>बोभुवतु<\/qt> । यङ्लुगन्तं पूर्ववत्प्रसाध्य लोटः स्थाने झौ कृते <<अदभ्यस्तात्>> [[7.1.4]]  इति झेरदादेशे <<एरुः>> [[3.4.86]]  इति उत्वे <<अचि श्नुधातु...>> [[6.4.77]]  इति उवङि च कृते <qt>बोभुवतु<\/qt> इति रूपम् । <qt>बोभूहि<\/qt> । भूधातोर्यङि, यङ्लुकि, द्वित्वेऽभ्यासत्वे, अभ्यासकार्ये च कृते, <<गुणो यङ्लुकोः>> [[7.4.82]]  इति अभ्यासस्याचो गुणे <qt>बाभू<\/qt> इति जाते प्रत्ययलक्षणेन यङन्तत्वात् <<सनाद्यन्ता धातवः>> [[3.1.32]]  इति धातुसंज्ञायां <<लोट् च>>[[3.3.162]]  इति लोटि, लोटस्सिपि, शपि, <<अदिप्रभृतिभ्यः शपः>> [[2.4.72]]  इति शपो लुकि <<सेर्ह्यपिच्च>> [[3.4.87]]  इति सेर्हौ कृते <qt>बोभूहि<\/qt> इति रूपम् । एवं <qt>बोभृतात्<\/qt>, <qt>बोभूतम्<\/qt>, <qt>बोभूत<\/qt> । <qt>बोभवानि<\/qt> । लोट उत्तमपुरुषैकवचने मिपि समागते - <qt>बोभूमि<\/qt> इति भूते <<मेर्निः>> [[3.4.89]]  इति मेर्नित्वे <<आडुत्तमस्य पिच्च>> [[3.4.92]]  इति आटि, <<सार्वधातुकार्धधातुकयोः>> [[7.3.84]]  इति गुणे, <<एचोऽयवायावः>> [[6.1.78]]  इत्यावादेशे <qt>बोभवानि<\/qt> इति रूपम् । <qt>बोभवाव<\/qt>, <qt>बोभवाम<\/qt> इत्यत्राप्येवं बोध्यम् । <qt>अबोभवीत्<\/qt> । भूधातोः <<धातोरेकाचो हलादेः क्रियासमभिहारे यङ्>> [[3.1.22]]  इति यङि, <<यङोऽचि च>> [[2.4.74]]  इति यङो लुकि, <<सन्यङोः>> [[6.1.9]]  इति द्वित्वे अभ्यासत्वे, <<हलादिः शेषः>> [[7.4.60]]  इत्यादि हलःशेषे <<ह्रस्वः>> [[7.4.59]]  इत्यभ्यासस्य ह्रस्वत्वे, <<अभ्यासे चर्च>> [[8.4.54]]  इति भस्य बत्वे, <<गुणो यङ्लुकोः>> [[7.4.82]]  इति अभ्यासस्याचो गुणे <qt>बोभू<\/qt> इति जाते <<सनाद्यन्ता धातवः>> [[3.1.32]] इति धातुत्वे <<अनद्यतने लङ्>> [[3.2.111]]  इति लङि, लङस्तिपि, शपि <<अदिप्रभृतिभ्यः शपः>> [[2.4.72]]  इति शपो लुकि, <<यङो वा>> [[7.3.94]]  इति वेटि, <<सार्वधातुकार्धधातुकयोः>> [[7.3.84]]  इति गुणे, <<एचोऽयवायावः>> [[6.1.78]]  इति अवादेशे <<इतश्च>> [[3.4.100]]  इति तिप इकारस्य लोपे, अङ्गस्याडागमे च कृते <qt>अबोभवीत्<\/qt> इति सिद्धम् । इडागमाभावे <qt>अबोभोत्<\/qt> इति । <qt>अबोभूताम्<\/qt> । <qt>बोभू<\/qt> इति यङ्लगन्तात् लङस्तसि, तसस्ताम्, शपो लुकि अटि च <qt>अबोभूताम्<\/qt> इति । <qt>अबोभवुः<\/qt> । <qt>बोभू<\/qt> इति यङ्लुगन्तात् लङः प्रथमपुरुषबहुवचने झौ, शपि, शपो लुकि, <<सिजभ्यस्तविदिभ्यश्च>> [[3.4.109]]  इति झेर्जुसि, अटि, <<जुसि च>> [[7.3.83]]  इति भकारोत्तरवर्त्युकारस्य गुणे अवादेशे रुत्वे विसर्गे च <qt>अबोभवुः<\/qt> इति रूपम् । लङः मध्यमपुरुषे <qt>अबाभवीः<\/qt>-<qt>अबोभोः<\/qt>, <qt>अबोभुतम्<\/qt> <qt>अबोभूत<\/qt> । लङ उत्तमपुरुषे <qt>अबोभवम्<\/qt>, <qt>अबोभूव<\/qt>, <qt>अबोभूम<\/qt> । <qt>बोभूयात्<\/qt> । भूधातोर्यङि, यङो लुकि, प्रत्ययलक्षणेन यङन्तत्वात् <<सन्यङोः>> [[6.1.9]]  इति द्वित्वे, अभ्यासत्वे, अभ्यासकार्ये च कृते भस्य बत्वे <<गुणो यङ्लुकोः>> [[7.4.82]]  इत्यभ्यासस्य गुणे <qt>बोभू<\/qt> इति जाते <<सनाद्यन्ता धातवः>> [[3.1.32]]  इति धातुत्वात् <<विधिनिमन्त्रणामन्त्रणाधीष्टसम्प्रश्नप्रार्थनेषु लिङ्>> [[3.3.161]]  इति लिङि, तत्स्थाने तिपि, शपि, शपो लुकि, यासुटि, उटि गते <<लिङः सलोपोऽनन्त्यस्य>> [[7.2.79]]  इति सलोपे, <<इतश्च>> [[3.4.100]]  इति तिप इकारस्य लोपे, <qt>बोभूयात्<\/qt> इति रूपम् । <qt>बोभूयाताम्<\/qt> । यङ्लुगन्तं <qt>बोभू<\/qt> इति प्रसाध्य धातुसंज्ञायां विधौ लिङि, लिङस्तसि, तसस्तामि, शपि, शपो लुकि, यासुटि, उटि गते, स् लोपे च तत्सिद्धिः । <qt>बोभूयुः<\/qt>। <qt>बोभू<\/qt> इति यङ्लुगन्तम्प्रसाध्य <<सनाद्यन्ता धातवः>> [[3.1.32]]  इति धातुत्वात् विधौ लिङि तत्स्थाने झौ, <<झेर्जुस्>> [[3.4.108]]  इति झेः स्थाने जुसि, जस्येत्संज्ञायां लोपे च, शपि शपो लुकि, यासुटि, उटि गते, <<लिङः सलोपोऽनन्त्यस्य>> [[7.2.79]]  इति स् लोपे, <qt>बोभू या उस्<\/qt> इति जाते, <<उस्यपदान्तात्>> [[6.1.96]]  इति पररूपत्वे, सस्य रुत्वे, रेफस्य विसर्गत्वे च <qt>बोभूयुः<\/qt> इति रूपम् । मध्यमपुरुषे <qt>बोभूयाः<\/qt>, <qt>बोभूयातम्<\/qt>, <qt>बोभूयात<\/qt> । उत्तमपुरुषे <qt>बोभूयाम्<\/qt>, <qt>बोभूयाव<\/qt>, <qt>बोभूयाम<\/qt> इति । <qt>बोभूयात्<\/qt> । भूधातोः <<धातोरेकाचोहलादेः क्रियासमभिहारे यङ्>> [[3.1.22]]  इति यङि, <<यङोऽचि च>> [[2.4.74]] इति यङो लुकि, स्थानिवद्भावेन यङन्तत्वमानीय <<सन्यङोः>> [[6.1.9]]  इति द्वित्वे, अभ्यासत्वे अभ्यासकार्ये भस्य बत्वे <<गुणो यङ्लुकोः>> [[7.4.82]]  इति अभ्यासस्य गुणे <qt>बोभू<\/qt> इति जाते <<सनाद्यन्ता धातवः>> [[3.1.32]]  इति धातुत्वात् <<आशिषि लिङ्लोटौ>> [[3.3.173]]  इति आशिषि लिङि, लिङः स्थाने तिपि, अनुबन्धलोपे <<लिङाशिषि>> [[3.4.116]]  इति तिप आर्धधातुकत्वे, तेन शबभावे, <<किदाशिषि>> [[3.4.104]]  इति यासुटि, उटि गते <<इतश्च>> [[3.4.100]]  इति तिप इकारस्य लोपे <qt>बोभूयास्त्<\/qt> इति भूते <<स्कोः संयोगाद्योरन्ते च>> [[8.2.29]]  इति स् लोपे <qt>बोभूयात्<\/qt> इति रूपम् । <qt>बोभूयास्ताम्<\/qt> । <qt>बोभू<\/qt> इति यङ्लुगन्तम्प्रसाध्य आशिषि लिङि, तत्स्थाने तसि, तसस्तामि यासुटि, उटि गते, <qt>बोभूयास्ताम्<\/qt> इति रूपम् । <qt>बोभूयासुः<\/qt> । <qt>बोभू<\/qt> इति यङ्लुगन्तम्प्रसाध्य आशिषि लिङो झौ, <<झेर्जुस्>> [[3.4.108]]  इति जुसि, अनुबन्धलोपे, यासुटि, उटि गते, संयोगे सस्य रुत्वे रेफस्य विसर्गे च <qt>बोभूयासुः<\/qt> इति रूपम् । मध्यमपुरुषे <qt>बोभूयाः<\/qt>, <qt>बोभूयास्तम्<\/qt>, <qt>बोभूयास्त<\/qt> । <qt>बोभूयासम्<\/qt>, <qt>बोभूयास्व<\/qt>, <qt>बोभूयास्म<\/qt> इति रूपाणि । <qt>अबोभूवीत्<\/qt> । भूधातोः <<धातोरेकाचो हलादेः क्रियासमभिहारे यङ्>> [[3.1.22]]  इति यङि, <<यङोऽचि च>> [[2.4.74]]  इति यङो लुकि, प्रत्ययलक्षणेन यङन्तत्वात् <<सन्यङोः>> [[6.1.9]]  इति द्वित्वे अभ्याससंज्ञायाम् <<हलादिः शेषः>> [[7.4.60]]  इत्यादिहलः शिष्टे, <<ह्रस्वः>> [[7.4.59]]  इत्यभ्यासस्याचो ह्रस्वे <<अभ्यासे चर्च>> [[8.4.54]]  इति अभ्यासभकारस्य बत्वे, <<गुणो यङ्लुकोः>> [[7.4.82]]  इति अभ्यासस्य गुणे <qt>बोभू<\/qt> इति जाते, <<सनाद्यन्ता धातवः>> [[3.1.32]]  इति धातुसंज्ञायाम् <<लुङ्>> [[3.2.110]]  इति लुङि, लुङः स्थाने प्रथमपुरुषैकवचनविवक्षायां तिपि, अनुबन्धलोपे, <<च्लि लुङि>> [[3.1.43]]  इति च्लौ, <<च्लेः सिच्>> [[3.1.44]]  इति सिचि, इचि गते, <qt>बोभू स् ति<\/qt> इति भूते, <<इतश्च>> [[3.4.100]]  इति तिपः इकारस्य लोपे, <<तिङ्शित्सार्वधातुकम्>> [[3.4.113]]  इति तिपस्तकारस्य सार्वधातुकसंज्ञायाम् <<गातिस्थाघुपाभूभ्यः सिचः परस्मैपदेषु>> [[2.4.77]]  इति सिचः सो लोपे, <<यङो वा>> [[7.3.94]]  इति तिपस्तकारस्य ईडागमे, <<सार्वधातुकार्धधातुकयोः>> [[7.3.84]]  इति गुणे प्राप्ते नित्यत्वात् तम्बाधित्वा <<भुवो वुग्लुङ्लिटोः>> [[6.4.88]]  इति वुगागमे <qt>बोभूवीत्<\/qt> इति जाते <<लुङ्लङ्लृङ्क्ष्वडुदात्तः>> [[6.4.71]]  इत्यङ्गस्य अडागमे <qt>अबोभूवीत्<\/qt> इति रूपम् । <qt>अबोभोत्<\/qt> । <<यङो वा>> [[7.3.94]]  इति ईडागमाभावपक्षे लुङ्सम्बन्ध्यच्परत्वाभावेन वुगभावे <<सार्वधातुकार्धधातुकयोः>> [[7.3.84]]  इति गुणे <qt>अबोभोत्<\/qt> इति रूपम् । <qt>अबोभूताम्<\/qt> । <qt>बोभू<\/qt> इति यङ्लुगन्तप्रसाध्य धातुसंज्ञायां लुङस्तसि, तसस्तामि, च्लौ, च्लेः सिचि, <<गातिस्थाघुपाभूभ्यः सिचः परस्मैपदेषु>> [[2.4.77]]  इति सिचो लोपे, अटि च कृते तत्सिद्धिः। <qt>अबोभूवुः<\/qt> । <qt>बोभू<\/qt> इति यङलुगन्ताद्धातोर्लुङो झौ, <<सिजभ्यस्तविदिभ्यश्च>> [[3.4.109]]  इति झेर्जुसि, अनुबन्धलोपे, <<भुवो वुग्लुङ्लिटोः>> [[6.4.88]]  इति वुगागमे, अनुबन्धलोपे कित्त्वादन्त्यावयवे जाते, अडागमे च कृते सस्य रुत्वे विसर्गे च तत्सिद्धिः । मध्यमपुरुषे <qt>अबोभृवीः<\/qt>-<qt>अबोभोः<\/qt>, <qt>अबोभूतम्<\/qt>, <qt>अबोभूत<\/qt> । <qt>अबोभूवम्<\/qt>, <qt>अबोभूव<\/qt>, <qt>अबोभूम<\/qt> इति रूपाणि । <qt>अबोभविष्यत्<\/qt> । <qt>बोभू<\/qt> इति पूर्ववत्प्रसाध्य लृङस्तिपि, स्ये इटि गुणे अवादेशे, स्यस्य षत्वे तिप इकारस्य लोपे, अङ्गस्याढागमे च तत्सिद्धिः । <qt>अबोभविष्यत्<\/qt>, <qt>अबोभविष्यताम्<\/qt>, <qt>अबोभविष्यन्<\/qt> । <qt>अबोभविष्यः<\/qt>, <qt>अबोभविष्यतम्<\/qt>, <qt>अबोभविष्यत<\/qt> । <qt>अबोभविष्यम्<\/qt>, <qt>अबोभविष्याव<\/qt>, <qt>अबोभविष्याम<\/qt> इति रूपाणि । इति यङ्लगन्तप्रक्रिया ॥",
    "74005": "<w>तिष्ठतेरिदिति । <\/w> <<णौ चङ्युपधाया ह्रस्वः>> [[7.4.1]] इत्यनुवर्तते । तदाह - <w>उपधाया इति<\/w> । <qt>अतिष्ठिपत् <\/qt> । स्थाधातोर्णिचि ण्यन्तत्वात् <<णिश्रिद्रुस्रुभ्यः कर्तरि चङ्>> [[3.1.48]] इति चङि अनुबन्धलोपे 'णिच्यच आदेशो न स्यात्, द्वित्वे कार्ये' इति निषेधात् इत्वापेक्षया पूर्व <<चङि>> [[6.1.11]] इति द्वित्वे अभ्यासत्वे <<शर्पूर्वाः खयः>> [[7.4.61]] इति सलोपेऽभ्यासह्रस्वे चर्त्वे <<णौ चङ् युपधाया ह्रस्वः>> [[7.4.1]] इति उपधाया ह्रस्वे <<णेरनिटि>> [[6.4.51]] इति णिलोपे <<सन्वल्लघुनि चङ्परेऽनग्लो>> [[7.4.93]] इति इत्वे षत्वे ष्टुत्वे <<तिष्ठतेरित्>> [[7.4.5]] इति इत्वे च <qt>अतिष्ठिपत्<\/qt> इति रूपम् । अत्र केचित् ओणृ अपनयने, इत्यत्र ॠदित्करणाल्लिङ्गात् उपधाकार्यं द्वित्वात्प्रबलम् इति कल्पनया पूर्वं <<तिष्ठतेरित्>> [[7.4.5]]इति इत्वं, ततो द्वित्वम् - इति न समीचिनमिति प्रामाणिकाः । तत्र प्रमाणमन्यत्र स्पष्टम् ।",
    "74033": "<w>क्यचि चेति ।<\/w> <<अस्य च्वौ>> [[7.4.32]] इत्यतोऽस्येत्यनुवर्तते । <<ई घ्राध्मोः>> [[7.4.31]] इत्यत ईग्रहणञ्चेति मत्वा शेषं पूरयति-<w>अवर्णस्येति<\/w> । <qt>पुत्रीयति <\/qt> । आत्मनः पुत्रमिच्छतीत्यर्थे द्वितीयान्तपुत्रशब्दात् <<सुप आत्मनः क्यच्>> [[3.1.8]] इति क्यचि <qt>पुत्र अम् क्यच्<\/qt> इति स्थिते <<सनाद्यन्ता धातवः>> [[3.1.32]] इति सूत्रेण समुदायस्य धातुसंज्ञाया <<सुपो धातुप्रातिपदिकयोः>> [[2.4.71]] इति अमो लुकि, <qt>पुत्र क्यच्<\/qt> इत्यत्र <<लशक्वतद्विते>> [[1.3.8]] इति ककारस्येत्संज्ञायां <<हलन्त्यम्>> [[1.3.3]] इति चस्येत्संज्ञायां <<तस्य लोपः>> [[1.3.9]] इति उभयोः कचयोर्लोपे, <<क्यचि च>> [[7.4.33]] इत्यनेन <qt>पुत्र<\/qt> इत्यत्र अकारस्य ईत्वे <qt>पुत्रीय<\/qt> इति जाते तस्मात् <<वर्तमाने लट्>> [[3.2.123]] इति लटि, लटस्तिपि, शपि अनुबन्धलोपे, <<अतो गुणे>> [[6.1.97]] इति पररूपत्वे च <qt>पुत्रीयति<\/qt> इति रूपम् । एवं सर्वत्र । लिटि - <qt>पुत्रीयाञ्चकार<\/qt> इत्यादि । लुटि - <qt>पुत्रीयिता<\/qt> । लृटि - <qt>पुत्रीयिष्यति<\/qt> । लोटि - <qt>पुत्रीयतु<\/qt> । लङि - <\/qt>अपुत्रीयत्<\/qt> । लिङि - <qt>पुत्रीयेत्<\/qt> । आशिषि - <qt>पुत्रीय्यात्<\/qt> । लुङि - <qt>अपुत्रीयीत्<\/qt> । लृङि - <qt>अपुत्रीयिष्यत्<\/qt> । इत्यादि ।",
    "74049": "<w>सः स्यार्धधातुक इति। <\/w> सः इति षष्ठयन्तम् । सि इति सप्तम्यन्तम्, आर्धधातुकविशेषणम् । तदादिविधिः । <<अच उपसर्गात्तः>> [[7.4.47]] इत्यतः तः इत्यनुवर्तते । अकार उच्चारणार्थः तदाह - <w>सस्य तः स्यादिति ।<\/w> आदेशे अकारस्य उच्चारणार्थत्वात्तकारः स्यादित्यर्थः । <qt>जिघत्सति ।<\/qt> अद् इत्यस्माद्धातोः <<धातोः कर्मणः>> [[3.1.7]] इति सन् प्रत्यये <<लुङ्सनोर्घसॢ>> [[2.4.37]] इत्यतो घस्लादेशेऽनुबन्धलोपे <qt>घस् स<\/qt> इति भूते अत्र सनस्सस्य <<आर्धधातुकं शेषः>> [[3.4.114]] इत्यार्धधातुकसंज्ञायाम् <<आर्धधातुकस्येड् वलादेः>> [[7.2.35]] इतीडागमे प्राप्ते <<एकाच उपेदेशेऽनुदात्तात्>> [[7.2.10]] इतिनिषिद्धे <<सन्यङोः>> [[6.1.9]] इति द्वित्वे अभ्यासत्वे अभ्यासकार्ये च कृते <qt>जघस् स<\/qt> इति जाते अभ्याससकारस्य <<सः स्यार्धधातुके>> इति तकारे <qt>जिघत्स<\/qt> इति भूते <<सनाद्यन्ता धातवः>>[[3.1.32]] इति धातुत्वाल्लटस्तिपि शपि अनुबन्धलोपे <<अतो गुणे>> [[6.1.97]] इति पररूपे च कृते <qt>जिघत्सति<\/qt> इति रूपम् ।",
    "74080": "<w>ओः पुयणिति<\/w> । उ इत्यस्य ओः इति षष्ठी । पुयण्जि इति च्छेदः । पुश्च यण् च ज् च् इति समाहारद्वन्द्वात्सप्तमी । अः परो यस्मादिति बहुव्रीहिः । <<सन्यतः>> [[7.4.79]] इत्यस्मात्सनीत्यनुवर्तते । <<अङस्य>> [[6.4.1]] इत्यधिकृतम् । <<अत्र लोपोऽभ्यासस्य>> [[7.4.58]] इत्यस्मादभ्यास्येति, <<भृञामित्>> [[7.4.76]] इत्यस्मादिदिति चानुवर्तते । तदाह — <w>सनि परे इत्यादिना<\/w> । <qt>अवीभवत्<\/qt> ।  भू इत्यस्मात् <<हेतुमति च>> [[3.1.26]] इति णिचि 'णिच्यच आदेशो न स्याद् द्वित्वे कर्तव्ये' इति निषेधात् पूर्वं वृद्ध्यभावे <<सनाद्यन्ता>> [[3.1.32]] इति धातुत्वाल्लुङस्तिप इकारलोपे अटि च्लौ <<णिश्रिद्रुस्रुभ्यः कर्तरि चङ्>> [[3.1.48]] इति च्लेश्चङि अनुबन्धलोपे <<णेरनिटि>> [[6.4.51]] इति णिलोपे <qt>अ भू अ त्<\/qt> इति स्थिते द्वित्वे कार्ये णौ अच आदेशस्य निषेधाद् वृद्ध्यावादेशाभ्यां प्रागेव भू इत्यस्य <<चङि>> [[6.1.11]] इत्यनेन द्वित्वे अभ्यासत्वे <<ह्रस्वः>> [[7.4.59]] इति ह्रस्वे <<अभ्यासे चर्च>> [[8.4.54]] इति जश्त्वेन भस्य बत्वे <qt>अ बु भू अ त्<\/qt> इति जाते प्रत्ययलक्षणत्वात् वृद्धौ आवादेशे <<णौ चङ्युपधाया ह्रस्वः>> [[7.4.1]] इति उपधाह्रस्वे <qt>अ बु भव् अ त्<\/qt> इति भूते <<सन्वल्लघुनि चङ्परेऽनङ्लोपे>> [[7.4.93]] इति सन्वद्भावे <<ओः पुयण्ज्यपरे>> [[7.4.80]] इत्यभ्यासोकारस्य इत्वे <<दीर्घो लघोः>> [[7.4.4]] इति दीर्घे च <qt>अबीभवत्<\/qt> इति रूपम् । कर्तृगामिनि क्रियाफले <qt>अबीभवत<\/qt> इत्यात्मनेपदविशेषः, शेष पूर्ववत् । लृङि — <qt>अभावयिष्यत्<\/qt>, <qt>अभावयिष्यत<\/qt> ।",
    "74082": "<w>गुणो यङ्लुकोरिति ।<\/w> यङ् च लुक् च इति द्वन्द्वात् सप्तमी । लुगिह यङ एव विवक्षितः उपस्थितत्वात् । <<अत्र लोपोऽभ्यासस्य>> [[7.4.58]] इत्यतोऽभ्यासस्येत्यनुवर्तते । तदाह — <w>अभ्यासस्येति ।<\/w> इक्परिभाषया इगन्तस्येति लभ्यते । <qt>बोभूयते<\/qt> भूधातोः <<धातोरेकाचो हलादेः क्रियासमभिहारे यङ्>> [[3.1.22]] इति यङ् प्रत्यये ङकारेत्संज्ञायां लोपे च <<सन्यङो>> [[6.1.9]] इति द्वित्वे <<पूर्वोऽभ्यासः>> [[6.1.4]] इत्यभ्याससंज्ञायां <<हलादिः शेषः>> [[7.4.60]] इत्यादिहलःशिष्टे ह्रस्वे <<अभ्यासे चर्च>> [[8.4.54]] इति भस्य बत्वे <<गुणो यङ्लुकोः>> [[7.4.82]] इत्यभ्यासस्य गुणे <qt>बोभूय<\/qt> इति जाते <<सनाद्यन्ता धातवः>> [[3.1.32]] इति धातुत्वात् <<वर्तमाने लट्>> [[3.2.123]] इति लटि, यङो ङित्वात् <<अनुदात्तङित आत्मनेपदम्>> [[1.3.12]] इति लटो लः स्थाने तङि <<तिङ्शित्सार्वधातुकम्>> [[3.4.113]] इति तस्य सार्वधातुकसंज्ञायां <<कर्तरि शप्>> [[3.1.68]] इति शपि अनुबन्धलोपे <<अतो गुणे>> [[6.1.97]] इति पररूपे <<टित आत्मनेपदानां टेरे>> [[3.4.79]] इति तस्य टेरेत्वे <qt>बोभूयते<\/qt> इति रूपम् । <qt>बोभूयेते<\/qt>, <qt>बोभूयन्ते<\/qt> । <qt>बोभूयसे<\/qt>, <qt>बोभूयेथे<\/qt>, <qt>बोभूयध्वे<\/qt> । <qt>बोभूये<\/qt>, <qt>बोभूयावहे<\/qt>, <qt>बोभूयामहे<\/qt> । <qt>बोभूयाञ्चक्रे<\/qt> । भूधातोः <<धातोरेकाचो हलादेः क्रियासमभिहारे यङ्>> [[3.1.22]] इति यङि <<सन्यङो>> [[6.1.9]] इति द्वित्वे अभ्यासत्वे अभ्यासकार्ये च जाते <<गुणो यङ्लुकोः>> [[7.4.82]] इति अभ्यासस्य गुणे <qt>बोभूय<\/qt> इति जाते <<सनाद्यन्ता धातवः>> [[3.1.32]] इति धातुसंज्ञायाम् <<परोक्षे लिट्>> [[3.2.115]] इति लिटि <!कास्यनेकाच आम्वक्तव्यः!> (वार्त्तिकम् [[3.1.35]]) इति आमि, <<आमः>> [[2.4.81]] इति लिटो लुकि, <<कृञ्चानुप्रयुज्यते लिटि>> [[3.1.40]] इति लिट्परकृञोऽनुप्रयोगे <qt>बोभूयाम् कृ लिट्<\/qt> इति जाते लिटो लः स्थाने ते, <<लिटस्तझयोरेशिरेच्>> [[3.4.81]] इति तस्य एशि आदेशे <<लिटि धातोः>> [[6.1.8]] इति कृञो द्वित्वे अभ्यासत्वे अभ्यासकार्ये <qt>बोभूयाम् चकृ ए<\/qt> इति भूते यणि कृते आमो मस्य अनुस्वारे परसवर्णे च कृते <qt>बोभूयाञ्चक्रे<\/qt> इति रूपम् । लुटि — <qt>बोभूयिता<\/qt> । लृटि — <qt>बोभूयिष्यते<\/qt> । लोटि — <qt>बोभूयताम्<\/qt> । लङि — <qt>अबोभूयत<\/qt> । लिङि — <qt>बोभूयेत<\/qt> । आशिषि — <qt>बोभूयिषीष्ट<\/qt> । <qt>अबोभूयिष्ट ।<\/qt> भू-इत्यस्माद् धातोः यङि द्वित्वेऽभ्यासगुणे जश्त्वे <qt>बोभूय<\/qt> इत्यस्य धातुत्वाल्लुङो लः स्थाने तप्रत्ययेऽटि च्लेः सिचि इचावितौ तयोर्लोपे च कृते स् इत्यस्य आर्धधातुकत्वे इटि <<अतो लोपः>> [[6.4.48]] इति यङोऽकारय लोपे षत्वे ष्टुत्वे च <qt>अबोभूयिष्ट<\/qt> इति रूपम् । आताम्प्रभृतिषु —<qt>अबोभूयिषाताम्<\/qt>, <qt>अबोभूयिषत<\/qt> । <qt>अबोभूयिष्ठाः<\/qt>, <qt>अबोभूयिषाथाम्<\/qt>, <qt>अबोभूयिध्वम्<\/qt> । <qt>अबोभूयिषि<\/qt>, <qt>अबोभूयिष्वहि<\/qt>, <qt>अबोभूयिष्महि<\/qt> ।",
    "74083": "<w>दीर्घोऽकित इति<\/w> । <w>अभ्यासस्येति ।<\/w> <<अत्र लोपोऽभ्यासस्य>> [[7.4.58]] इत्यतोऽभ्यासस्येत्यनुवर्तते इति भावः । <w>यङि यङ्लुकि चेति ।<\/w> <<गुणो यङ्लुकोः>> [[7.4.82]] इत्यतस्तदनुवृत्तेरिति भावः । <qt>वाव्रज्यते ।<\/qt> व्रजधातोः <<नित्यं कौटिल्ये गतौ>> [[3.1.23]] इति यङि द्वित्वेऽभ्यासत्वे अभ्यासकार्ये च कृते । <qt>व व्रज् य<\/qt> इति जाते <<दीर्घोऽकितः>> [[7.4.83]] इति दीर्घे <<सनाद्यन्ता>> [[3.1.32]] इति धातुत्वाल्लटस्ते शपि, <<अतो गुणे>> [[6.1.97]] इति पररूपे टरेत्वे च <qt>वाव्रज्यते<\/qt> इति । <qt>वाव्रज्येते<\/qt>, <qt>वाव्रज्यन्ते<\/qt> । <qt>वाव्रज्यसे<\/qt>, <qt>वाव्रज्येथे<\/qt>, <qt>वाव्रज्यध्वे<\/qt> । <qt>वाव्रज्ये<\/qt>, <qt>वाव्रज्यावहे<\/qt>, <qt>वाव्रज्यामहे<\/qt> ।",
    "74090": "<w>रीगृदुपधस्येति<\/w> । <w>अभ्यासस्येति ।<\/w> <<अत्र लोपः>> इत्यतस्तदनुवृत्तेरिति भावः । <w>यङ्लुकोरिति ।<\/w> <<गुणो यङ्लुकोः>> [[7.4.82]] इत्यतो <hl>यङ्लुकोः<\/hl> इत्यनुवर्तत इति भावः । <qt>व्रीवृत्यते<\/qt> वृत्धातोर्यङि द्वित्वे अभ्यासंज्ञायाम् <<उरत्>>[[7.4.66]] इत्यभ्यासस्य अत्वे <<उरण् रपरः>> [[1.1.51]] इति रपरे <<हलादिः शेषः>> [[7.4.60]] इत्यादिहलोऽवशिष्टे <<रीगृदुपधस्य च>> [[7.4.90]] इति अभ्यासस्य रीगागमे <qt>वरीवृत्य<\/qt> इत्यस्य <<सनाद्यन्ता धातवः>> [[3.1.32]] इति धातुत्वाल्लटस्ते शपि अनुबन्धलोपे <<अतो गुणे>> [[6.1.97]] इति पररूपे टेरेत्वे च कृते <qt>वरीवृत्यते<\/qt> इति रूपम् । पुनः पुनः वर्तते इति हि तस्यार्थः । <qt>वरीवृताञ्चक्रे ।<\/qt> वृत् धातोः <<धातोरेकाचो हलादेः क्रियासमभिहारे यङ्>> [[3.1.22]] इति यङि, अनुबन्धलोपे <<सन्यङो>> [[6.1.9]] इति द्वित्वे <<पूर्वोऽभ्यासः>> [[6.1.4]] इति अभ्याससज्ञायाम् <<उरत्>> [[7.4.66]] इति अभ्यासस्य अकारे <<उरण् रपरः>> [[1.1.51]] इति रपरे <<हलादिः शेषः>> [[7.4.60]] इत्यादिहलः शेषे <qt>व वृत् य<\/qt> इति जाते <<रीगृदुपधस्य च>> [[7.4.90]] इति अभ्यासस्य रीगागमे अनुबन्धलोपे, <qt>वरीवृत्य<\/qt> इति जाते <<सनाद्यन्ता धातवः>> [[3.1.32]] इति धातुसंज्ञायां <<परोक्षे लिट्>> [[3.2.115]] इति लिटि, <<कास्यनेकाच आम् वक्तव्यः>> (वार्त्तिकम् [[3.1.35]]) इति आमि, <<यस्य हलः>> [[6.4.49]] इति यलोपे <<अतो लोपः>> [[6.4.48]] इति अकारस्य लोपे <qt>वरीवृताम् लिट्<\/qt> इति जाते <<आमः>> [[2.4.81]] इति लिटो लुकि, <<कृञ्चानुप्रयुज्यते लिटि>> [[3.1.40]] इति लिट्परके कृञि अनुप्रयुक्ते, लिटो लः स्थाने ते, तस्य एशि कृते द्वित्वे, अभ्यासत्वे, अभ्यासकार्ये च कृते, यणि, आमो मस्यानुस्वारे परसवर्णे चकृते <qt>वरीवृताञ्चक्रे<\/qt> इति रूपम् । <qt>वरीवृताञ्चक्राते<\/qt>, <qt>वरीवृताञ्चक्रिरे<\/qt> । <qt>वरीवृताञ्चकृषे<\/qt>, <qt>वरीवृताञ्चक्राथे<\/qt>, <qt>वरीवृताञ्चकृढ्वे<\/qt> । <qt>वरीवृताञ्चक्रे<\/qt>, <qt>वरीवृताञ्चकृवहे<\/qt>, <qt>वरीवृताञ्चकृमहे<\/qt> । <qt>वरीवृतिता<\/qt> । वृत्-धातोर्यङि, द्वित्वेऽभ्यासत्वे अभ्यासकार्ये च जाते, <<रीगृदुपधस्य च>> [[7.4.90]] इति धातोरभ्यासस्य रीगागामे <qt>वरीवृत्य<\/qt> इति जाते <<सनाद्यन्ता धातवः>> [[3.1.32]] इति धातुसंज्ञायाम् लुटि, लुटो लः स्थाने तिपि तासि तिपो डादेशे, <<यस्य हलः>> [[6.4.49]] इति यमात्रस्य लोपे <<अतो लोपः>> [[6.4.48]] इत्यकारस्य लोपे, <qt>वरीवृत् तास् डा<\/qt> इति जाते डकारे गते डित्वाट्टिलोपे, तास ईडागमे, <qt>वरीवृतिता<\/qt> इति रूपम् । <qt>वरीवृतितारौ<\/qt>, <qt>वरीवृतितारः<\/qt> । <qt>वरीवृतितासे<\/qt>, <qt>वरीवृतितासाथे<\/qt>, <qt>वरीवृतिताध्वे<\/qt> । <qt>वरीवृतिताहे<\/qt>, <qt>वरीवृतितास्वहे<\/qt>, <qt>वरीवृतितास्महे<\/qt> । लृटि — <qt>वरीवृतिष्यते<\/qt> । लोटि — <qt>वरीवृत्यताम्<\/qt> । लङि — <qt>अवरीवृत्यत<\/qt> । लिङि — <qt>वरीवृत्येत<\/qt> । आशिषि — <qt>वरीवृतिषीष्ट<\/qt> । लुङि — <qt>अवरीवृतिष्ट<\/qt> । लृङि — <qt>अवरीवृतिष्यत<\/qt> । इति ।",
    "74097": "<w>ई च गण इति ।<\/w> <<सन्वल्लघुनि चङ्परेऽनग्लोपे>> [[7.4.93]] इत्यतः चङ्परे इति, <<अत्र लोपोऽभ्यासस्य>> [[7.4.58]]   इत्यतोऽभ्यासस्येति चानुवर्तते । तदाह — <w>गणयतेरभ्यासस्येति ।<\/w>  <<अत् स्मृदॄत्वरप्रथम्रदस्तॄस्पशाम्>> [[7.4.95] इति पूर्वसुत्रात् 'अद्' ग्रहणम् चकारादनुकृष्यते । तदाह — <w>चाददिति<\/w> | <qt>अजीगणत्<\/qt> , <qt>अजगणत्<\/qt> ।  गणधातोर्णिचि अल्लोपे तस्य स्थानिवत्त्वात् वृद्ध्यभावे लुङस्तिप्, इकारलोपेऽटि च्लेश्चङि द्वित्वे अभ्यासत्वे हलादेः शेषे चुत्वे अग्लोपित्वाद्दीर्घसन्वद्भावयोरभावे <<ई च गणः>> [[7.4.97]] इति ईत्वे <qt>अजीगणत्<\/qt> इति रूपम्। पक्षे <qt>अजगणत्<\/qt> इति । <qt>अजीगणताम्<\/qt>-<qt>अजगणताम्<\/qt>, <qt>अजीगणन्<\/qt>-<qt>अजगणन्<\/qt> । <qt>अजीगणम्<\/qt>-<qt>अजगणम्<\/qt> । <qt>अजीगणाव<\/qt>-<qt>अजगणाव<\/qt> । <qt>अजीगणाम<\/qt>-<qt>अजगणाम<\/qt> इति । लृङि <qt>अगणयिष्यत्<\/qt> । इति चुरादयः ॥",
    "81002": "",
    "82001": "<w>पूर्वत्रासिद्धमिति ।<\/w> पाणिनिप्रणीया अष्टाध्यायी, तत्र अष्टमाध्याये द्वितीयपादस्येदमादिमं सूत्रम् । इतः प्राक्तनं कृत्स्नं सूत्रजालं सपादसप्ताध्यायीति व्यवह्रियते । उपरितनं तु कृत्स्नं सूत्रजालं त्रिपादीति व्यवह्रियते इति भावः ।  <w>हर इह इति ।<\/w> हरे इह इति स्थिते <<एचोऽयवायावः>> [[6.1.78]] इत्यनेन अयादेशे कृते <qt>हरय् इह<\/qt> इति दशायाम् <<लोपः शाकल्यस्य>> [[8.3.19]] इत्यनेन अवर्णपूर्वकपदान्ते वर्तमानस्य य् इत्यस्य विकल्पेन लोपः अचि 'इ' इति परे । तेन <qt>हर इह<\/qt> इति जाते अत्र शङ्क्यते — लोपानन्तरम् <qt>हर इह<\/qt> इत्यत्र <<आद्गुणः>> [[6.1.87]] इत्यनेन गुणः कथं न भवति ? उत्तरम् — <<पूर्वत्रासिद्धम्>> [[8.2.1]] इत्यनेन सूत्रेण सपादसप्ताध्यायीस्थसूत्रदृष्ट्या (<<आद्गुणः>> [[6.1.87]] इति सूत्रदृष्ट्या) त्रैपादिकः <<लोपः शाकल्यस्य>> [[8.3.19]] इति लोपोऽसिद्धः । तत्र यलोपे जातेऽपि यकारोऽस्तीति भावनया <<आद्गुणः>> [[6.1.87]] इति सूत्रार्थो न घटते इति भावः । लोपाभावपक्षे —  <qt>हरयिह<\/qt> इति । एवमेव, <qt>विष्ण इह<\/qt>, <qt>विष्णविह<\/qt> इत्यत्रापि बोध्यम् ॥",
    "82023": "",
    "82039": "<w>वागीश इति ।<\/w> <qt>वाक्-ईशः<\/qt> अत्र <<झलां जशोऽन्ते>> [[8.2.39]] इत्यनेन <qt>क्<\/qt>-इत्यस्य स्थाने <<स्थानेऽन्तरतमः>> [[1.1.50]] इत्यनेन सूत्रेण कण्ठस्थानीयो गकारादेशो जायते; यतेन <qt>वागीशः<\/qt> इति रूपम्भवति ॥",
    "82066": "<w>ससजुष इति ।<\/w> पदस्येत्यधिकृत्य सकारेेण सजुष्-शब्देन च विशेष्यते । अतस्तदन्तविधिः । सकारान्तं सजुष्-शब्दान्तं च यत्पदं तस्य रुः स्यादिति । स च <<अलोऽन्त्यस्य>> [[1.1.52]] इति परिभाषया अन्त्यस्य भवति । ततश्च फलितमाह — <w>पदान्तस्य सत्येत्यादिना ।<\/w> ॥",
    "82068" : "स्वनुडुत्, स्वनुडुद् । सु-शोभनाः अनड्वाहः यस्य कुलस्येति बहुव्रीहौ, स्वनडुह् शब्दात् नपुंसकलिङ्गात् सावागते <qt> स्वनडुह् + सु </qt> इति स्थिते अत्र <<स्वमोर्नपुंसकात्>>[[7.1.23]] इति सुलोपे <<वसुस्रंसुध्वंस्वनडुहां दः>>[[8.2.72]] इति हस्य दत्वे <<वाऽवसाने>>[[8.4.56]] इति दस्य तत्वे स्वनडुत् इति । पक्षे - स्वनडुद् इति । स्वनडुही । । <qt> स्वनडुह् + औ </qt> इत्यत्र <<नपुंसकाच्च>>[[7.1.19]] इति औस्थाने श्यादेशे शकारस्य <<लशक्वतद्धिते>>[[1.3.8]] इतीत्सञ्ज्ञायां <<तस्य लोपः>>[[1.3.9]] इति लोपे संयोगे च कृते स्वनडुही इति । स्वनड्वांहि । <qt> <qt> स्वनडुह् + जस् </qt> </qt> अत्र <<जश्शसोः शिः>>[[7.1.20]]  इति जसः स्थाने श्यादेशे शस्येत्सञ्ज्ञायां लोपे च <<शि सर्वनामस्थानम्>>[[1.1.42]]  इति सर्वनामस्थानसञ्ज्ञायाम् <<चतुरनडुहोरामुदात्तः>>[[7.1.98]] इति आमि, मकारस्येत्संज्ञायां लोपे च <<इको यणचि>>[[6.1.77]] इति यणि <qt> <qt> स्वनड्वाह् + इ </qt> </qt> इति जाते <<नपुंसकस्य झलचः>>[[7.1.72]] इति नुमि, उमि गते मित्वादन्त्यादचः परे <<नश्चापदान्तस्य झलि>>[[8.3.24]]  इत्यनुस्वारे स्वनड्वांहि इति रूपम् । पुनस्तद्वदिति । स्वनडुत् – स्वनडुद् । स्वनडुही । स्वनड्वांहि । शेषं पुंवदिति ।स्वनडुहा, स्वनडुद्भ्याम्, स्वनडुद्भिः तृतीया । एवं सर्वत्र । वा: । <qt> वार + सु </qt> इत्यत्र <<स्वमोर्नपुंसकात्>>[[7.1.23]] इति सुलोपे पदान्तत्वात् <<खरवसानयोर्विसर्जनीयः>>[[8.3.15]] इति रेफस्य विसर्गे वाः इति रूपम् । वारी । <qt> वार् + औ </qt> इत्यत्र औ इत्यस्य स्थाने <<नपुंसकाच्च>>[[7.1.19]] इति श्यादेशे शस्येत्सञ्ज्ञायां लोपे संयोगे च कृते वारी इति । वारि । <qt> वार् + जस् </qt> इत्यत्र <<जश्शसोः शिः>>[[7.1.20]] इति जसः स्थाने श्यादेशे शस्येत्संज्ञायां लोपे च, कृते संयोगे वारि इति । चत्वारि । <qt> चतुर् + जस् </qt> इति स्थिते अत्र <<जश्शसोः शिः>>[[7.1.20]] इति जसः स्थाने श्यादेशे कृते शस्येत्संज्ञायां लोपे च विहिते <<शि सर्वनामस्थानम्>>[[1.1.42]] इति सर्वनामस्थानसंज्ञायां <<चतुरनडुहोरामुदात्तः>>[[7.1.98]] इत्यामि, मकारस्येत्संज्ञायां लोपे च मित्वादन्त्यादचः परे जाते <<इको यणचि>>[[6.1.77]] इति यणि संयोगे च कृते चत्वारि इति रूपम् । किम् । <qt> किम् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि किम् इति । के । <qt> किम् + औ </qt> इति दशायां <<किमः कः>>[[7.2.103]] इति क आदेशे <<नपुंसकाच्च>>[[7.1.19]] इति औ इत्यस्य स्थाने शी आदेशे कृते शस्येत्संज्ञायां लोपे च <<आद्गुणः>>[[6.1.87]] इति गुणे के इति । कानि । <qt> किम् + जस् </qt> अत्र किमः कः इति कादेशे <<जश्शसोः शिः>>[[7.1.20]] इति श्यादेशे शस्येत्संज्ञायां लोपे च <<शि सर्वनामस्थानम्>>[[1.1.42]] इति सर्वनामस्थानसंज्ञायां <<नपुंसकस्य झलचः>>[[7.1.72]] इति नुमि उमि गते मित्वादन्त्यादचः परे <<सर्वनामस्थाने चासम्बुद्धौ>>[[6.4.8]] इति दीर्घत्वे संयोगे च कृते कानि इति रूपम् । इदम् । <qt> इदम् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि इदम् इति । इमे । <qt> इदम् + औ </qt> इत्यत्र <<त्यदादिनामः>> इत्यत्वे <<अतो गुणे>>[[6.1.97]] इति पररूपत्वे <<नपुंसकाच्च>>[[7.1.19]] इति शी आदेशे शस्येत्संज्ञायां लोपे च <<आद्गुणः>>[[6.1.87]] इति गुणे जाते <<दुश्च>> इति दस्य मत्वे इमे इति । इमानि । <qt> इदम् + जस् </qt> अत्र <<त्यदादीनामः>>[[7.2.102]] इत्यत्वे <<अतो गुणे>>[[6.1.97]] इति पररूपत्वे <<जश्शसोः शिः>>[[7.1.20]] इति शौ, शस्येत्संज्ञायांलोपे च <<शि सर्वनामस्थानम्>>[[1.1.42]] इति सर्वनामस्थानसंज्ञायां <<नपुंसकस्य झलचः>>[[7.1.72]] इति नुमि, उमि गते मित्वात् <<मिदचोऽन्त्यात्परः>>[[1.1.47]] इत्यन्त्यादचः परे जाते <<सर्वनामस्थाने चासम्बुद्धौ>> इति नान्तोपधायाः दीर्घत्वे इदानि इति जाते <<दश्च>>[[7.2.109]] इति दस्य मत्वे इमानि इति रूपम् । अन्वादेशे नपुंसके इति । इदमेतदोरिति शेषः । एनत्, एनद् । इदम् अम् इति स्थिते <<स्वमोर्नपुंसकात्>>[[7.1.23]] इत्यमो लुकि <<अन्वादेशे नपुंसके एनद् वक्तव्यः>> इतीदम एनदादेशे <<वावसाने>> इति विकल्पेन चर्त्वे एनत् इति । पक्षे - एनद् इति । एने । <qt> इदम् + औ </qt> अत्र <<अन्वादेशे नपुंसके>> इति एनदादेशे, त्यदाद्यत्वे, पररूपत्वे <<नपुंसकाच्च>>[[7.1.19]] इति शी आदेशे शस्येत्संज्ञायां लोपे गुणे च कृते एने इति । एनानी । <qt> इदम् + शस् </qt> अत्र एनदादेशे त्यदाद्यत्वे, पररूपत्वे, <<जश्शसोः शिः>>[[7.1.20]] इति शौ सर्वनामस्थानसंज्ञायां नुमि, दीर्घे च एनानि इति । एनेन । इदम् +टा अत्र अन्वादेशे सति एनदादेशे त्यदाद्यत्वे पररूपत्वे च कृते <<टाङसिङसामिनात्स्याः>>[[7.1.12]] इति टास्थाने इनादेशे <<आद्गुणः>>[[6.1.87]] इति गुणे <<एनेन>> इति । एनयोः । <qt> इदम् + ओस् </qt> अत्र एनदादेशे त्यदाद्यत्वे, पररूपत्वे <<ओसि च>>[[7.3.104]] इत्यदन्ताङ्गस्यैकारे अयादेशे रुत्वे विसर्गे च एनयोः इति । अहः । <qt>अहन् + सु</qt> इत्यत्र <<स्वमोर्नपुंसकात्>>[[7.1.23]] इति सोर्लुकि <<रोऽसुपि>>[[8.2.69]] इति नस्य रेफादेशे <<खरवसानयोर्विसर्जनीयः>>[[8.3.15]] इति विसर्गे च अहः इति । अह्नी - अहनी । अहन्+औ अत्र <<नपुंसकाच्च>>[[7.1.19]] इति शी आदेशे शस्येत्सञ्ज्ञायां लोपे च <<यचि भम्>>[[1.4.18]] इति भसञ्ज्ञायां <<विभाषा डिश्योः>> इति अनोऽकारस्य विकल्पेन लोपे अन्ही इति । लोपाभावपक्षे - अहनी इति । अहानि । <qt>अहन् + जस्</qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्संज्ञायां लोपे च <<शि सर्वनामस्थानम्>>[[1.1.42]] इति सर्वनामस्थानसंज्ञायां <<सर्वनामस्थाने चासम्बुद्धौ>>[[6.4.8]] इति नान्तस्योपधाया दीर्घत्वे अहानि इति । भ्यामादौ हलि विशेषमाह - अहन्निति । <<ससजुषो रुः>>[[8.2.66]] इत्यतो रुरित्यनुवर्तते, <<स्कोः संयोगाद्योः>> इत्यतः अन्त इति च, पदस्य इत्यधिकृतम्, अहन् इति लुप्तषपष्ठीकम् । तदाह - अहन्नित्यस्येत्यादिना । अहोभ्याम् । <qt>अहन् + भ्याम्</qt> इत्यत्र <<स्वादिष्वसर्वनामस्थाने>>[[1.4.17]] इति पदसञ्ज्ञायाम् अहन् इति नस्य रुत्वे <<हशि च>>[[6.1.114]] इत्युत्वे <<आद्गुणः>>[[6.1.87]] इति गुणे अहोभ्याम् इति । दण्डि । दण्डिन्+सु अत्र <<स्वमोर्नपुंसकात्>>[[7.1.23]] इति सोर्लुकि नस्य <<नलोपः प्रातिपदिकान्तस्य>>[[8.2.7]] इति नलोपे दण्डि इति । हे दण्डिन् - हे दण्डि । हे <qt> दण्डिन् + सु </qt> अत्र <<स्वमोर्लुक्>> इति सोर्लुकि कृते नस्य पदान्तत्वात् <<नलोपः प्रातिपदिकान्तस्य>>[[8.2.7]] इति लोपे प्राप्ते <<सम्बुद्धौ नपुंसकानां नलोपो वा वाच्यः>> इति विकल्पेन निषिद्धे हे दण्डिन् इति । विकल्पाभावपक्षे हे दण्डि इति । दण्डिनी । <qt> दण्डिन् + औ </qt> अत्र <<नपुंसकाच्च>>[[7.1.19]] इति श्यादेशे शस्येत्सञ्ज्ञायां लोपे च कृते, दण्डिनी इति । दण्डीनि । <qt> दण्डिन् + जस् </qt> अत्र <<जश्शसोः शिः>>[[7.1.20]] इति जसः स्थाने शौ <<शि सर्वनामस्थानम्>>[[1.1.42]] इति सर्वनामस्थानसंज्ञायां <<सर्वनामस्थाने चासम्बुद्धौ>>[[6.4.8]] इति नान्तोपधाया दीर्घत्वे संयोगे च कृते दण्डीनि इति रूपम् । दण्डिना । <qt> दण्डिन् + टा </qt> इत्यत्र <<चुटू>>[[1.3.7]] इति टकारस्येत्संज्ञायां <<तस्य लोपः>>[[1.3.9]] इति लोपे कृते संयोगे च कृते दण्डिना इति । दण्डिभ्याम् । <qt> दण्डिन् + भ्याम् </qt> इत्यत्र <<स्वादिषु...>> इति पदत्वात् <<नलोपः प्राति...>> इति नलोपे दण्डिभ्याम् इति । सुपथि । <qt> सुपथिन् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि <<नलोपः प्राति...>> इति नलोपे सुपथि इति । सुपथी । <qt> सुपथिन् + औ </qt> इत्यत्र <<नपुंसकाच्च>>[[7.1.19]] इति श्यादेशे शस्येत्संज्ञायाम् लोपे च <<यचि भम्>>[[1.4.18]] इति भसंज्ञायाम् <<भस्य टेर्लोपः>>[[7.1.88]] इति टिसंज्ञकस्य भस्य इन्नित्यस्य लोपे संयोगे च कृते सुपथी इति । सुपन्थानि । <qt> सुपथिन् + जस् </qt> अत्र <<जश्शसोः शिः>>[[7.1.20]] इति जसः स्थाने शौ कृते शस्येत्संज्ञायां लोपे च कृते <<शि सर्वनामस्थानम्>>[[1.1.42]] इति सर्वनाम स्थानसंज्ञायाम् <<इतोऽत्सर्वनामस्थाने>> इति थकारान्तः पातिन इकारस्याकारे कृते <qt> सुपथन् + इ </qt> इति जाते <<थोन्थः>> इति थस्य न्थादेशे <<सर्वनामस्थाने चाऽसम्बुद्धौ>> इति नान्तोपधायाः दीर्घत्वे सुपन्थानि इति । ऊर्क । <qt> ऊर्ज् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि <<चोः कुः>>[[8.2.30]] इति जस्य कुत्वेन गत्वे <<वाऽवसाने>>[[8.4.56]] इति विकल्पेन कत्वे ऊर्क इति । पक्षे - ऊर्ग इति । ऊर्जी । <qt> ऊर्ज + औ </qt> अत्र <<नपुंसकाच्च>>[[7.1.19]] इति श्यादेशे शस्येत्सञ्ज्ञायां लोपे च जाते संयोगे कृते ऊर्जी इति । ऊर्न्जी । <qt> ऊर्ज + जस् </qt> अत्र <<जश्शसोः शिः>>[[7.1.20]] इति जसः स्थाने श्यादेशे <<शि सर्वनामस्थानम्>>[[1.1.42]] इति सर्वमस्थानसञ्ज्ञायाम्, शसः शस्येत्संज्ञायां लोपे च <<नपुंसकस्य झलचः>>[[7.1.72]] इति नुमि उमि गते मित्वादन्त्यादचः परे <<नश्चापदान्तस्य झलि>>[[8.3.24]] इत्यनुस्वारे <<अनुस्वारस्य ययि परसवर्णः>>[[8.4.58]] इति परसवर्णे च कृते ऊर्न्जि इति रूपम् । तत् । <qt> तत् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि तत् इति । अत्र <<त्यदादीनामः>>[[7.2.102]] इति अत्वं न शङ्क्यम् । विभक्तिपरत्वाभावात् । ते । <qt> तत् + औ </qt> अत्र <<त्यदादीनामः>>[[7.2.102]] इत्यत्वे <<अलोऽन्त्यस्य>>[[1.1.52]] इत्यन्त्यस्य जाते त+अ+औ इति स्थिते <<अतो गुणे>>[[6.1.97]] इपि पररूपत्वे कृते <<नपुंसकाच्च>>[[7.1.19]] इति श्यादेशे शस्येत्संज्ञायां लोपे च <<आद्गुणः>>[[6.1.87]] इति गुणे कृते ते इति । तानि । <qt> तत् + औ </qt> अत्र त्यदाद्यत्वे, पररूपत्वे, जसः शौ, अनुबन्धलोपे, सर्वनामस्थानसंज्ञायाम्, <<नपुंसकस्य झलचः>>[[7.1.72]] इति नुमि, उमि गते मित्वादन्त्यादुचः परे <<सर्वनामस्थाने चासम्बुदौ>> इति नान्तोपधाया दीर्घत्वे संयोगे च कृते तानि इति रूपम् । यत् । <qt> यत् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि कृते यत् इति । ये । <qt> यत् + औ </qt> अत्र त्यदाद्यत्वे पररूपत्वे च कृते औस्थाने श्यादेशे शस्येत्सञ्ज्ञायाम् लोपे च जाते <<आद्गुणः>>[[6.1.87]] इति गुणे ये इति । यानि । <qt> यत् + जस् </qt> अत्र अत्वे, पररूपत्वे जसः शौ अनुबन्धलोपे, सर्वनामस्थानसंज्ञायाम् नुमि, उमि गते नान्तोपधायाः दीर्घत्वे च कृते यानि इति रूपम् । एतत् । <qt> एतत् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि एतत् इति । एते । <qt> एतत् + औ </qt> अत्र त्यदाद्यत्वे पररूपत्वे <<नपुंसकाच्च>>[[7.1.19]] इति श्यादेशे शस्येत्संज्ञायां लोपे च <<आद्गुणः>>[[6.1.87]] इति गुणे एते इति । एतानि । <qt> एतत् + जस् </qt> अत्र त्यदाद्यत्वे पररूपत्वे <<जश्शसोः शिः>>[[7.1.20]] इति जसः शौ <<शि सर्वनामस्थानम्>>[[1.1.42]] इति सर्वनामस्थानसंज्ञायां शस्येत्संज्ञायां लोपे च <<नपुंसकस्य झलचः>>[[7.1.72]] इति नुमि उमि गते मित्वादन्त्यादचः परे <<सर्वनामस्थाने चासम्बुद्धौ>>[[6.4.8]] इति नान्तोपधाया दीर्घत्वे संयोगे च कृते एतानि इति । गवाक् । गामञ्चतीति विग्रहे क्विनि उपपदसमासे सुब्लुकि, <<गो अन् च्>> इति स्थिते कृदन्तत्वात्प्रातिपदिकसंज्ञायां सावागते गोअ न् च् सु इति <<अनिदितां हल उपधाया क्ङिति>> इति नलोपे गो अच सु इत्यवशिष्टे <<अवङस्फोटायनस्य>> इत्यवङि ङस्येत्संज्ञायां लोपे च <<ङिच्च>>[[1.1.53]] इत्यन्तादेशे <<अक: सवर्णे दीर्घः>> इति दीर्घे <<स्वमोर्नपुंसकात्>>[[7.1.23]] इति सोर्लुकि <<क्विन्प्रत्ययस्य कुः>>[[8.2.62]] इति चस्य कत्वे <<झलां जशोऽन्ते>>[[8.2.39]] इति गत्वे <<वाऽवसाने>>[[8.4.56]] इति वा कत्वे गवाक् इति । चर्त्वाभावपक्षे - गवाग् इति । गोचो । गो अन् च औ इत्यत्र <<अनिदितां हल उपघायाः क्ङिति>> इति नलोपे <<नपुंसकाच्च>>[[7.1.19]] इति औस्थाने श्यादेशे शस्येत्सञ्ज्ञायां लोपे च <<यचि भम्>>[[1.4.18]] इति भसञ्ज्ञायाम् <<अचः>>[[6.4.138]] इति अचोऽकारस्य लोपे संयोगे च कृते गोची इति रूपम् । गवाञ्चि । गो-अन् <qt> च् + जस् </qt> इति स्थिते <<अनिदितां हल उपघायाः क्ङिति>> इति नलोपे <<जश्शसोः शिः>>[[7.1.20]] इति जसः शौ कृते <<शि सर्वनामस्थानम्>>[[1.1.42]] इति सर्वनामस्थानसञ्ज्ञायां शस्येत्सञ्ज्ञायां लोपे च <<नपुंसकस्य झलचः>>[[7.1.72]] इति नुमि, उमि गते मित्वादन्त्यादचः परे गो अन् च् इ इति जाते <<अवङ्स्फोटायनस्य>> इत्यवङि ङस्येत्सञ्ज्ञायां लोपे च <<ङिच्च>>[[1.1.53]] इत्यन्तादेशे <<अकः सवर्णे दीर्घः>>[[6.1.101]] इति दीर्घे गवान् च् इ इति जाते <<नश्चापदान्तस्य झलि>>[[8.3.24]] इत्यनुस्वारे <<अनुस्वारस्य ययि परसवर्णः>>[[8.4.58]] इति परसवर्णे संयोगे च कृते गवाञ्चि इति भवति । पुनस्तद्वदिति । गवाक् – गवाग्, गोची, गवाञ्चि, इति यावत् । गोचा । गो अन् च् टा इत्यत्र <<चुटू>>[[1.3.7]] इति टस्येत्सञ्ज्ञायां <<तस्य लोपः>>[[1.3.9]] इति लोपे <<अनिदिताम्>> इति नलोपे <<यचि भम्>>[[1.4.18]] इति भसञ्ज्ञायाम् <<अचः>>[[6.4.138]] इति अचोऽकारस्य लोपे संयोगे च कृते गोचा इति । <>गवाग्भ्याम् ।<> गोअन् च भ्याम् इत्यत्र <<अनिदिताम्>> इति नलोपे <<अवङ्स्फोटायनस्य>> इत्यवङि ङस्येत्सञ्ज्ञायां लोपे च <<ङिच्च>>[[1.1.53]] इत्यन्तादेशे सवर्णदीर्घे च <qt> गवाच् + भ्याम् </qt> इति जाते <<क्विन्प्रत्ययस्य कुः>>[[8.2.62]] इति कुत्वे <<झलां जशोऽन्ते>>[[8.2.39]] इति गत्वे च गवाग्भ्याम् इति रूपम् । एवं सर्वत्र बोध्यम् । शकृत् । <qt> शकृत् + सु </qt> अत्र <<स्वमोर्नपुंसकात्>>[[7.1.23]] इति सोर्लुकि सति शकृत् इति । शकृती । <<नपुंसकाच्च>>[[7.1.19]] इति श्यादेशोऽत्रबोध्यः । शकृन्ति । अत्र जसः <<जश्शसोः शिः>>[[7.1.20]] इति श्यादेशो, अङ्गस्य च <<नपुंसकस्य झलचः>>[[7.1.72]] इति नुमागमश्च बोध्यः । ददत् । शतृप्रत्ययान्तोऽयं ददत् शब्दः तस्मात् स्वमोर्लुक् । ददती । <qt> ददत् + औ </qt> अत्र <<नपुंसकाच्च>>[[7.1.19]] इति श्यादेशे शस्येत्सञ्ज्ञायां लोपे च संयोगे च कृते ददती इति ।",
    "82069": "<w>रोऽसुपीति । <\/w> रः असुपीति च्छेदः । <<अहन्>> [[8.2.68]] इति सूत्रमनुवर्तते । तच्च लुप्तषष्ठीकं पदम् । तदाह — <w>अह्नो रेफादेश इत्यादिना ।<\/w> <w>अहरह इति ।<\/w> <<नित्यवीप्सयोः>> [[8.1.4]] इति द्विर्वचनम् । <qt>अहन् अहन्<\/qt> इति स्थिते <<रोऽसुपि>> [[8.2.69]] इत्यनेन सर्वस्याहन् शब्दस्य रेफादेशे प्राप्ते <<अलोऽन्त्यस्य>> [[1.1.52]] इति परिभाषया उभयत्रान्त्यस्य नस्य जाते, <qt>अहर् अहर्<\/qt> इति जाते तत्र <<खरवसानयोर्विसर्जनीयः>> [[8.3.15]] इत्यन्तस्य विसर्गे, कृते च संयोेगे <qt>अहरहः<\/qt> इति भवति । <qt>अहन् गणः<\/qt> अत्र <<रोऽसुपि>> [[8.2.69]] इति सर्वस्य रेफादेशे प्राप्ते <<अलोऽन्त्यस्य>> [[1.1.52]] इति परिभाषया अन्त्यस्य विहिते सयुक्ते च कृते <qt>अहर्गणः<\/qt> इति रूपम् ॥",
    
    "82084": "",
    "83002": "",
    "83004": "",
    "83005": "<w>समः सुटीति । <\/w> सम इति षष्ठ्यन्तम् । <<मतुवसो रु सम्बुद्धौ छन्दसि>> [[8.3.1]] इत्यतो रुग्रहणमनुवर्तते, तदाह — <w>समो रुः स्यात् सुटी<\/w> इति । <w>सँस्कर्तेति ।<\/w> <qt>सम्-कर्ता<\/qt> इत्यत्र <<सम्परिभ्यां करोतौ भूषणे>> [[6.1.137]] इति सूत्रेण सुडागमेऽनुबन्धलोपे सति <qt>सम् स कर्ता<\/qt> इति जाते अत्र <<समः सुटि>> [[8.3.5]] इति सुट्सम्बन्धिनि सकारे परे सर्वस्य समो रुत्वे प्राप्ते <<अलोऽन्त्यस्य>> [[1.1.52]] इति योगेनान्त्यस्य मस्य रुत्वे उकारकलोपे च विहिते <qt>स र् स् कर्ता<\/qt> इति भूते <<अत्रानुनासिक पूर्वस्य तु वा>> [[8.3.2]] इत्यनेन रोः पूर्वमनुनासिके जाते <qt>सँर् स् कर्ता<\/qt> इति जाते, यस्मिन् पक्षे वाग्रहणादनुनासिको नाभूत् तस्मिन् पक्षे <<अनुनासिकात्परोऽनुस्वारः>> [[8.3.4]] इति योगेनानुस्वारे कृते <<qt>संर् स् कर्ता<\/qt> इति जाते अत्र <<खरवसानयोर्विसर्जनीयः>> [[8.3.15]] इत्यनेन खर्-प्रत्याहारान्तःपातिनि सकारे परे रेफस्य विसर्गे विहिते <qt>सः कर्ता, संः कर्ता<\/qt> इति जाते अत्र <<विसर्जनीयस्य सः>> [[8.3.34]] इति विसर्जनीयस्य सत्वे प्राप्ते <<वा शरि>> [[8.3.36]] इति विसर्जनीयस्य विसर्जनीयत्वे च लब्धे इहोभयमपि प्रबाध्य <!सम्पुङ्कानां सो वक्तव्यः!>  इति वार्त्तिकेन विसर्गस्य सत्वे कृते <qt>सँस्कर्ता<\/qt> इति, <qt>संस्कर्ता<\/qt> इति च रूपद्वयं सिद्ध्यति ॥",
    "83006": "<w>पुनः खय्यम्पर इति । <\/w> <<मतुवसो रु सम्बुद्धौ छन्दसि>> [[8.3.1]] इत्यतो रुग्रहणमनुवर्तते अम् परो यस्मादिति विग्रहस्तदाह — <w>अम्परे खवि<\/w> इति । <w>पुंस्कोकिल इति । <\/w> पुमांश्चासौ कोकिलश्चेति कर्मधारयसमासः । <qt>पुम्-कोकिलः<\/qt> इत्यत्र <<पुमः खय्यम्परे>> [[8.3.6]] इत्यनेन पुमो मस्य रुत्वे रेफोत्तरवर्त्युकारलोपे <qt>पुर् कोकिल<\/qt> इति जाते <<अत्रानुनासिक: पूर्वस्य तु वा>> [[8.3.2]] इत्यनुनासिके <\/qt>पुँर्-कोकिलः<\/qt>, पक्षे <<अनुनासिकात्परोऽनुस्वारः>> [[8.3.4]] इत्यनेनानुस्वारे <qt>पुंर् कोकिल<\/qt> इति भूते अत्र <<खरवसानयोर्विसर्जनीयः>> [[8.3.15]] इति रेफस्य विसर्गत्वे <<कुप्वोः ≍क ≍पौ च>> [[8.3.37]] इत्यनेन जिह्वामूलीये प्राप्ते तं बाधित्वा <!सम्पुङ्कानां सो वक्तव्यः!> इति विसर्गस्य सत्वे कृते <qt>पुँस्कोकिलः<\/qt>, <qt>पुंस्कोकिलः<\/qt> इति रूपद्वयं सिद्ध्यति ॥",
    "83007": "<w>नश्छव्यप्रशानिति ।<\/w> न इति षष्ठ्यन्तं पदस्येत्यधिकृत्य विशेषणम् । तदन्तविधिः । अम्परे इति रुँ इति चानुवर्तते, तदाह — <w>अम्पर इत्यादिना । <\/w> <w>चक्रिंस्त्रायस्वेति । <\/w> <qt>चक्रिन्-त्रायस्व<\/qt> इति स्थिते <<नश्छव्यप्रशान्>> [[8.3.7]] इत्यनेन नान्तस्य पदस्य <qt>चक्रिन्<\/qt> इत्यस्य रुँत्वे प्राप्ते <<अलोऽन्त्यस्य>> [[1.1.52]] इत्यनेन न् इत्यस्य स्थाने रुँ कृते अम्परकछव्प्रत्याहारान्तःपातिनि ककारे परे <qt>चक्रिरुँ त्रायस्व<\/qt> इति जाते रेफोत्तरवर्त्युकारस्येत्संज्ञायां लोपे च <qt>चक्रिर् त्रायस्व<\/qt> इति जाते <<अत्रानुनासिकः पूर्वस्य तु वा>> [[8.3.2]] इति अनुनासिके, पक्षे <<अनुनासिकात्परोऽनुस्वारः>> [[8.3.4]] इत्यनुस्वारे च <qt>चक्रिँर् त्रायस्व<\/qt>, <qt>चक्रिंर् त्रायस्व<\/qt> इति जाते <<खरवसानयोर्विसर्जनीयः>> [[8.3.15]] इति उभयत्र रेफस्य विसर्गे कृते सति <<विसर्जनीयस्य सः>> [[8.3.34]] इत्यनेन विसर्गस्य सत्वे <qt>चक्रिँस्त्रायस्व<\/qt>, <qt>चक्रिंस्त्रायस्व<\/qt> इति रूपद्वयं बोध्यम् ॥ <w>अप्रशान् किमिति ।<\/w> <qt>प्रशान् तनोति<\/qt> इत्यत्र सूत्रार्थसमन्वयात् नकारस्य रुत्वं प्राप्तम्, तन्नेष्टमिति शास्त्रे <w>अप्रशान्<\/w> इति पर्युदस्यते ॥",
    "83010": "<w>नॄन् पे इति । <\/w> नॄन् इति द्वितीयान्तशब्दस्वरूपपरम्बोध्यम् । तच्च षष्ठ्यन्तम् । षष्ठ्याः सौत्रो लुक् । नलोपाभावोऽपि सौत्र एव । <<मतुवसो रु सम्बुद्धौ छन्दसि>> [[8.3.1]] इत्यतो रुँ इत्यनुवर्तते । <<उभयथर्क्षु>> [[8.3.8]] इत्यत उभयथेत्यनुवर्तते । कदाचिद्भवति, कदाचिन्न  भवतीत्येवमुभयथा रुः प्रत्येतव्य इत्यर्थः । विकल्प इति यावत् । तदाह — <w>नॄनित्यस्येत्यादिना ।<\/w>",
    "83012": "<w>कानाम्रेडित इति ।<\/w> कानिति द्वितीयान्तं शब्दस्वरूपपरं षष्ठ्यन्तम् । षष्ठ्याश्च सौत्रो लुक् । नलोपाभावोऽपि सौत्र एव । <<अलोऽन्त्यस्य>> [[1.1.52]] इति परिभाषया कान्शब्दान्तस्येति लभ्यते । रुँ इत्यनुवर्तते । तदाह — <w>कान्नकारस्येत्यादिना ।<\/w> कान् इत्यस्य वीप्सास्यां द्विर्वचने <qt>कान् कान्<\/qt> इति स्थिते प्रथमनकारस्य <<कानाम्रेडिते>> [[8.3.12]] इत्यनेन रुत्वे उकारलोपे <<अत्रानुनासिक: पूर्वस्य तु वा>> [[8.3.2]] इत्यनुनासिके <qt>काँर् कान्<\/qt> इति जाते पक्षे <<अनुनासिकात्परोऽनुस्वारः>> [[8.3.4]] इत्यनुस्वारे <qt>कांर् कान्<\/qt> इति भूते अत्र <<खरवसानयोर्विसर्जनीयः>> [[8.3.15]] इति रेफस्य विसर्गे <<कुप्वोः ≍क ≍पौ च>> [[8.3.37]] इत्यनेन जिह्वामूलीये च प्राप्ते तं प्रबाध्य <!सम्पुंकानां सो वक्तव्यः!> इति वार्त्तिकेन सत्वे च कृते <qt>काँस्कान्<qt>, <qt>कांस्कान्<\/qt> इति ॥",
    "83014": "<w>रो रीति ।<\/w> रः इति षष्ठी । <<ढो ढे लोपः>> [[8.3.13]] इत्यतो लोप इत्यनुवर्तते, तदाह — <qt>रेफस्येति <\/qt> ॥",
    "83015": "",
    "83017": "<w> भो भगो इति ।<\/w> <<रोः सुपि>> [[8.3.16]] इत्यतो रोरित्यनुवर्तते । भो भगो अघो अ इत्येतेषां द्वन्दः । एते पूर्वे यस्मादिति बहुव्रीहिः । पूर्वशब्दश्च प्रत्येकं सम्बध्यते । <ऽद्वन्द्वान्ते श्रूयमाणं पदं प्रत्येकमभिसम्बध्यतेऽ> इति नियमात् । तेन भोपूर्वकस्य, भगोपूर्वकस्य, अघोपूर्वकस्य, अवर्णपूर्वकस्य च रोर्यादेशः स्यादशि इति सूत्रार्थः । <w> देवा इहेति ।<\/w> <qt>देवास् इह<\/qt> इति दशायां <<ससजुषो रुः>> [[8.2.66]] इति सूत्रेण सस्य रुत्वे <<भोभगोअघोअपूर्वस्य योऽशि>> [[8.3.17]] इति सूत्रेण रोर्यादेशे <qt>देवाय् इह<\/qt> इति जाते तत्र <<लोपः शाकल्यस्य>> [[8.3.19]] इत्यनेन यलोपे <qt>देवा इह<\/qt> इति जायते । शाकल्यग्रहणात्पक्षे <qt>देवायिह<\/qt> इति ॥",
    "83019": "<w>लोपः शाकल्यस्येति । <\/w> <<भोभगोअघोअपूर्वस्य योऽशि>> [[8.3.17]] इत्यतः अपूर्वस्येति अशीति चानुवर्तते । <<व्योर्लघुप्रयत्नतरः शाकटायनस्य>> [[8.3.18]] इत्यततः व्योरित्यनुवर्तते अत आह — <w>अवर्णेति ।<\/w> ॥",
    "83022": "<qt>भोस् देवाः<\/qt> इत्यत्र <<ससजुषो रुः>> [[8.2.66]] इति सस्य रुत्वे  <<भोभगोअघोअपूर्वस्य योऽशि>> [[8.3.17]] इत्यनेन रोर्यत्वे <<हलि सर्वेषाम्>> [[8.3.22]] इति यलोपे च <qt>भो देवा<\/qt> इति रूपम् । <qt>भगोस् नमस्ते<\/qt> इति दशायां <<ससजुषो रुः>> [[8.2.66]] इति सस्य रुत्वे <<भोभगोअघोअपूर्वस्य योऽशि>> [[8.3.17]] इति रोर्यत्वे <<हलि सर्वेषाम्>> [[8.3.22]] इति यलोपे च <qt>भगो नमस्ते<\/qt> इति जायते । <qt>अघोस् याहि<\/qt> इत्यत्र <<ससजुषो रुः>> [[8.2.66]] इति सस्य रुत्वे <<भोभगोअघोअपूर्वस्य योऽशि>> [[8.3.17]] इति रोर्यादेशे <<हलि सर्वेषाम्>> [[8.3.22]] इति यलोपे च कृते <qt>अघो याहि<\/qt> इति रूपं सिद्धम् ॥",
    "83023": "<w>मोऽनुस्वार इति । <\/w> <<पदस्य>> [[8.1.16]] इत्यधिकारात् पदस्य इत्यनुवर्तते । म इति षष्ठ्यन्तम् । पदस्य विशेषणं तदन्तविधिः । <<हलि सर्वेषाम्>> [[8.3.22]] इत्यतः हलीत्यनुवर्तते । तदेतदाह — <w>मान्तस्येत्यादिना ।<\/w> <qt>हरिं वन्दे<\/qt> इत्यत्र मान्तं पदं <qt>हरिम्<\/qt> इति, तस्यानुस्वारो <<मोऽनुस्वारः>> [[8.3.23]] इत्येनन प्राप्तः, <<अलोऽन्त्यस्य>> [[1.1.52]] इति परिभाषया अन्त्यस्य म् इत्यस्य स्थाने जातः । तेन <qt>हरिं वन्दे<\/qt> इति जायते ।",
    "83024": "<w>नश्चापदान्तस्येति<\/w> । चकारान्मस्येत्यनुकृष्यते अनुस्वार इति च । <w>यशांसीति । <\/w> <qt>यशान्-सि<\/qt> इत्यत्र <<नश्चापदान्तस्य झलि>> [[8.3.24]] इत्यनेन पदान्तरहितस्य नकारस्य झल्प्रत्याहारान्तःपातिनि सकारे परे नस्यानुस्वारे कृते <qt>यशांसि<\/qt> इति । <qt>आक्रम् स्यते <\/qt> इत्यवस्थायां मकारस्य अपदान्तत्वात् <<नश्चापदान्तस्य झलि>> [[8.3.24]] इत्यनेनैव खरि परे सत्यनुस्वारे विहिते <qt>आक्रंस्यते<\/qt> इति जायते ॥",
    "83025": "<w> मो राजीति ।<\/w> म इति प्रथमान्तम् । <<मोऽनुस्वारः>> [[8.3.23]] इत्यतो म इति स्थानषष्ठ्यन्तमनुवर्तते । समः इत्यवयवषष्ठी । प्रत्ययग्रहणपरिभाषया क्विग्रहणेन क्विप्रत्ययान्तलाभः । तदाह — <w>क्विब्ते इत्यादिना । <\/w> <qt>सम्-राड्<\/qt> इति स्थितेऽत्र <<मोऽनुस्वारः>> [[8.3.23]] इत्यनेन मकारस्य स्थाने अनुस्वारे प्राप्ते तं बाधित्वा <<मो राजि समः क्वौ>> [[8.3.25]] इत्यनेन मकारस्य स्थाने म एव विधीयते । तेन <qt>सम्राट्<\/qt> इति भवति । मकारस्य स्थाने मकारविधानमनुस्वारनिवृत्त्यर्थमिति भावः ॥",
    "83026": "<w>हे मपर इति । <\/w> <<मोऽनुस्वारः>> [[8.3.23]] इत्यतः म इति षष्ठ्यन्तमनुवर्तते । <<मो राजि समः क्वौ>> [[8.3.25]] इत्यतः म इति प्रथमान्तमनुवर्तते । मः परो यस्मादिति विग्रहस्तदाह — <qt>मपरे इत्यादिना ।<\/qt> <qt>किम्-ह्वलयति<\/qt> इत्यत्र <<मोऽनुस्वारः>> [..]] इत्यनेनानुस्वारे प्राप्ते तं प्रबाध्य <<हे मपरे वा>> [[8.3.26]] इत्यनेन मस्य मत्वे कृते <qt>किम् ह्वलयति<\/qt> इति भवति । पक्षे <<मोऽनुस्वारः>> [[8.3.23]] इत्यनेनानुस्वारे <qt>किंह्वलयति<\/qt> इति भवति । <w>यवलपरे इति । <\/w> यवलाः परे यस्मादिति विग्रहः । यवलपरके हकारे परे मस्य क्रमेण यवला एव वा स्युरित्यर्थः । <w>किय्ँ ह्य इति<\/w> <qt>किम्-ह्यः<\/qt> इत्यत्र <!यवलपरे यवला वा!> इत्यनेन वार्त्तिकेन यपरके हकारे परे <<मोऽनुस्वारः>> [[8.3.23]] इति प्राप्तमनुस्वारं बाधित्वा मकारस्यानुनासिके यकारे विकल्पेन विहिते <qt>किय्ँ ह्यः<\/qt> इति भवति । पक्षे अनुस्वारे <qt>किंह्यः<\/qt> इति । एवमेव - <qt>किम् ह्वलयति<\/qt>, <qt>किम् ह्लादयति<\/qt> इत्यत्र वपरके व्ँ इति, लपरके ल्ँ इति चानुनासिके कृते <qt>किव्ँह्वलयति<\/qt>, <qt>किल्ँह्लादयति<\/qt> च जायेते ॥",
    "83027": "<w>नपरे न इति ।<\/w> हे इति वेति म इति चानुवर्तते । नः परो यस्मादितोि विग्रहस्तदाह — <w>नपरे हकार इत्यादिना । <\/w> <w>किन्ह्नुते इति ।<\/w> <qt>किम्-ह्नुते<\/qt> इत्यत्र <<नपरे नः>> [[8.3.27]] इत्यनेन सूत्रेण नपरे हकारे परे मस्य नत्वे कृते <qt>किन्ह्नुते<\/qt> इति रूपम् । पक्षे मस्यानुस्वार <qt>किंह्नुते<\/qt> इति ॥",
    "83028": "<w>ङ्णोः कुगिति ।<\/w> <<हे मपरे वा>> [[8.3.26]] इत्यतः वेत्यनुवर्तते । कुक् च टुक् चेति समाहारद्वन्द्वः । ङकारणकारयोः कुक्टुकावागमौ वा स्तः शरि इत्यर्थः । उभयत्र ककार इत्संज्ञकः । उकार उच्चारणार्थः । <qt>प्राङ्-षष्ठः<\/qt> इति स्थिते, अत्र <<ङ्णोः कुक् टुक् शरि>> [[8.3.28]] इत्यनेन ङकारस्य कुगागमे <<आद्यन्तौ टकितौ>> [[1.1.21]] इत्यनेन ङकारस्यान्ते जाते <qt>प्राङ् कुक् षष्ठः<\/qt> इति निष्पन्ने सति <qt>क्<\/qt> इत्यस्य <<हलन्त्यम्>> [[1.3.3]] इत्यनेनेत्संज्ञायां <<तस्य लोपः>> [[1.3.9]] इत्यनेन लोपे चे <qt>प्राङ्क् षष्ठः<\/qt> इति जाते, तत्र विकल्पेन <!चयो द्वितीयाः शरि पौष्करसादेरिति वाच्यम्!> इति वार्त्तिकेन खत्वे विहिते <qt>प्राङ्षष्ठः<\/qt> इत्यभवत् । द्वितीयाक्षराभावे क्-ष्-संयोगे <qt>प्राङ्क्षष्ठः<\/qt> इति भवति । कुगागमाभावे <qt>प्राङ्षष्ठः<\/qt> इति । एवम् <qt>सुगण् षष्ठः<\/qt> इति दशायां <<ङ्णोः कुक् टुक् शरि>> [[8.3.28]] इत्यनेन णकारस्य टुगागमे, <<आद्यन्तौ टकितौ>> [[1.1.21]] इत्यनेन अन्तावयवे जाते <qt>सुगण्-टुक् षष्ठः<\/qt> इति जाते, उकारे निवृत्ते ककारस्येत्संज्ञायां लोपे च <qt>सुगण् ट् षष्ठः<\/qt> इति । तत्र <!चयो द्वितीयाः शरि पौष्करसादेरिति वाच्यम्!> इत्यनेन द्वितीयाक्षरे ठकारे विकल्पेन जाते <qt>सुगण्ठ्षष्ठः<\/qt> इत्यभवत् । द्वितीयाक्षराभावे <qt>सुगण्ट्षष्ठः<\/qt> इति भवति । टुगागमाभावे <qt>सुगण् षष्ठः<\/qt> इति रूपम्बोध्यम् ॥",
    "83029": "<w>डः सीति । <\/w> डः इति पञ्चमी । सि इति सप्तमी । अत्र <<तस्मादित्युत्तरस्य>> [[1.1.67]] इति, <<तस्मिन्निति निर्दिष्टे पूर्वस्य>> [[1.1.66]] इति च परिभाषयोः प्राप्तयोः <!उभयनिर्देशे पञ्चमीनिर्देशो बलीयान्!> इति न्यायेन <<तस्मादित्युत्तरस्य>> [[1.1.67]] इति परिभाषया सीति सप्तमी षष्ठी सम्पद्यते — <w>डात्परस्य सस्येति ।<\/w> <qt>षड्-सन्तः<\/qt> इत्यत्र <<डः सि धुट्>> [[8.3.29]] इत्यनेन डात् परस्य धुट्प्राप्तिः; सः क्व स्यादित्याशङ्कायामाह — <<आद्यन्तौ टकितौ>> [[1.1.21]] इति टित्वात्सस्यादौ धुटि जाते <qt>षड् धुट् सन्तः<\/qt> इति जातम् । अत्र टस्य <<हलन्त्यम्>> [[1.3.3]] इत्यनेनेत्संज्ञायां धकारोत्तरवर्तिन उकारस्य च <<उपदेशेऽजनुनासिक इत्>> [[1.3.2]] इत्यनेनेत्संज्ञायां <<तस्य लोपः>> [[1.3.9]] इत्यनेन लोपे च कृते <qt>षड् ध् सन्तः<\/qt> इति भूतम् । अत्र <<खरि च>> [[8.4.55]] इत्यनेन धस्य तकारे, डकारस्य टकारे च कृते <qt>षट्सन्तः<\/qt> इति जातम् । धुडभावपक्षे <<खरि च>> [[8.4.55]] इति डस्य चर्त्वे टत्वे कृते <qt>षट्सन्तः<\/qt> इति जायते । अत्र <<ष्टुना ष्टुः>> [[8.4.41]] इत्यनेन ष्टुत्वं न शङ्क्यम्, <<न पदान्ताट्टोरनाम्>> [[8.4.42]] इति निषेधात् ॥",
    "83030": "<w> नश्चेति ।<\/w> सि धुट् इति, वेति चानुवर्तते । न इति पञ्चमी, <<तस्मादित्युत्तरस्य>> [[1.1.67]] इति परिभाषया सीति षष्ठी सम्पद्यते तदाह — <w>नान्तात्परस्येत्यादिना ।<\/w> <w>सन्त्स इति । <\/w> <qt>सन् सः<\/qt> इत्यवस्थायाम् <<नश्च>> [[8.3.30]] इति सूत्रेण धुटि विहिते क्व भवति इति शङ्कायाम् <<आद्यन्तौ टकितौ>> [[1.1.21]] इत्यनेन सस्याद्यावयवे <qt>सन् धुट् स<\/qt> इति जाते तत्र उकारस्य निवृत्तिः । टकारस्य <<हलन्त्यम्>> [[1.3.3]] इत्यनेनेत्संज्ञायाम् <<तस्य लोपः>> [[1.3.9]] इत्यनेन लोपे च <qt>सन् ध् स<\/qt> इति जाते तत्र <<खरि च>> [[8.4.55]] इत्यनेन धकारस्य चर्त्वेन तकारे कृते सति <qt>सन्त्सः<\/qt> इति जायते । धुडागमाभावे <qt>सन्सः<\/qt> इति भवति ॥",
    "83031": "<w>शि तुगिति । <\/w> पूर्वसूत्रात् न इति पञ्चम्यन्तमनुवृत्तमिह षष्ठ्यन्तमाश्रीयते; शब्दाधिकाराश्रयणात् । <<पदस्य>> [[8.1.16]] इत्यधिकृतम् अवयवषष्ठ्यन्तमाश्रीयते । <<हे मपरे वा>> [[8.3.26]] इत्यतो वेत्यनुवर्तते तदाह — <w>पदान्तस्य नस्येत्यादिना । <\/w> <qt>सन्-शम्भुः<\/qt> इत्यत्र कस्य सूत्रस्य प्राप्तिः ? <<शि तुक्>> [[8.3.31]] इत्यस्य, तेन पदान्तस्य तुकि कृते <<आद्यन्तौ टकितौ>> [[1.1.21]] इत्यनेन नस्यान्तावयवे कृते <qt>सन् तुक् शम्भुः<\/qt> इति जाते अत्र <<हलन्त्यम्>> [[1.3.3]] इत्यनेन कस्येत्संज्ञायाम् <<तस्य लोपः>> [[1.3.9]] इत्यनेन लोपे उकारनिवृत्तौ सत्याम् <qt>सन् त् शम्भुः<\/qt> इति जाते, <<शश्छोऽटि>> [[8.4.63]] इत्यनेन शम्भुरित्यस्य शस्य छत्वे कृते <qt>सन् त् छम्भुः<\/qt> इति जाते, <<स्तोः श्चुना श्चुः>> [[8.4.40]] इति तस्य चर्त्वे, पुनः <<स्तोः श्चुना श्चुः>> [[8.4.40]] इति नस्य ञत्वे च विहिते <qt>सञ्च्छम्भुः<\/qt> इति जायते । यत्र <<झरो झरि सवर्णे>> [[8.4.65]] इति वैकल्पिकचलोपः, तत्र <qt>सञ्छम्भुः<\/qt> इति । चलोपाभावे च <qt>सञ्च्छम्भुः<\/qt> इति । <<शश्छोऽटि>> [[8.4.63]] इति छत्वाभावे <<स्तोः श्चुना श्चुः>> [[8.4.40]] इति तस्य चत्वे पुनः <<स्तोः श्चुना श्चुः>> [[8.4.40]] इत्यनेन नस्य ञत्वे च विहिते <qt>सञ्च्शम्भुः<\/qt> इति, तुकश्चाभावे तस्य श्चुत्वे च कृते <qt>सञ्शभ्भुः<\/qt> इति रूपचतुष्टयमत्र बोध्यम् । तथाहि सङ्ग्रहः — 'ञछौ ञचछा ञचशा ञशाविति चतुष्टयम् । रूपाणामिह तुक्छत्वचलोपानां विकल्पनात् ॥' — इति ॥",
    "83032": "<w> ङमो ह्रस्वादिति ।<\/w> ङम् इति प्रत्याहारः । ङमः इति पञ्चम्यन्तम् । तद्विशेषणत्वात्पदस्येत्यधिकृतं पञ्चम्यन्ततया विपरिणम्यते । ङम इति च ह्रस्वादिति विशेषणसम्बन्धमनुभूय पदविशेषणत्वं भवत् तदन्तपरम् । ङम इति पञ्चमीबलात् अचीति सप्तमी षष्ठ्यर्थे । तदाह — <w>ह्रस्वात्पर इत्यादिना <\/w> । <w>ङमुडागम इति । <\/w> टकार इत्, उकार उच्चारणार्थः । संज्ञायां कृतं टित्त्वमानर्थक्यात्तदङ्गन्यायात् संज्ञिभिः सम्बध्यते । ततश्च ङुट् णुट् नुट् इति त्रय आगमाः फलिताः इति भावः । <w>प्रत्यङ्ङात्मेति ।<\/w> <qt>प्रत्यङ्-आत्मा<\/qt> इत्यत्र <<ङमो ह्रस्वादचि ङमुण् नित्यम्>> [[8.3.32]] इत्यनेन ह्रस्वात्परस्य ङम्प्रत्याहारान्तःपातिनो ङकारात्परस्याच्प्रत्याहारान्तवर्तिन आकारस्य टित्त्वादादौ ङमुटि जाते <qt>प्रत्यङ् ङुट् आत्मा<\/qt> इति जातम्, उकारस्योच्चारणार्थत्त्वान्निवृत्तौ टकारस्येत्संज्ञायां लोपे च <qt>प्रत्यङ् ङ् आत्मा<\/qt> इति तत्र सर्वस्मिन् संयुक्ते <qt>प्रत्यङ्ङात्मा<\/qt> इति रूपम्भवति । एवं <qt>सुगण्-ईशः<\/qt> इत्यत्र <<ङमो ह्रस्वादचि ङमुण् नित्यम्>> [[8.3.32]] इत्यनेन ई इत्यस्य णुडागमे उकारस्यानुबन्धस्य च निवृत्तौ संयोगे च सति <qt>सुगण्णीशः<\/qt> इति भवति । एवमेव <qt>सन्-अच्युतः<\/qt> इति दशायां <<ङमो ह्रस्वादचि ङमुण् नित्यम्>> [[8.3.32]] इत्यनेन पूर्ववत् नुटि <qt>सन्नच्युतः<\/qt> इति सिद्ध्यति ॥",
    "83033": "<w>किम्वुक्तमिति ।<\/w> <qt>किम् उ उक्तम्<\/qt> इत्यवस्थायाम् <<मय उञो वो वा>> [[8.3.33]] इति सूत्रेण मयः परस्य उञः ('उ' इत्यस्य) 'व्' आदेशो भवति; अचि ('उक्तम्') घटकोकारे परे, तेन <qt>किम् व् उक्तम्<\/qt> इति जाते 'अज्झिनं परेण संयोज्यम्', <qt>किम्वुक्तम्<\/qt> इति निष्पन्नम् । व् आदेशो विकल्पेन भवति, तदभावे च <<निपात एकाजनाङ्>> [[1.1.14]] इत्यनेन प्रगृह्यसंज्ञायां प्रकृतिभावे च <qt>किमु उक्तम्<\/qt> इति जायते ॥",
    "83034": "",
    "83036": "<w>वा शरीति । <\/w> विसर्जनीयस्येति, विसर्जनीय इति चानुवर्तते । विसर्गस्य विसर्गविधानञ्च तस्य सत्वपरिसंख्यानार्थम् । वाग्रहणाच्च सत्वपरिसंख्यानं पाक्षिकम् । तदाह — <w>शरि परे इत्यादिना ।<\/w> <w>हरिः शेते इति ।<\/w> <qt>हरिः शेते<\/qt> इत्यत्र <<वा शरि>> [[8.3.36]] इति सूत्रेण शर्-प्रत्याहारान्तःपातिनि शकारे परे सति विसर्गस्य विसर्गे विहिते <qt>हरिःशेते<\/qt> इति रूपम् । पक्षे <<विसर्जनीयस्य सः>> [[8.3.34]] इत्यनेन विसर्गस्य सत्वे विहिते <qt>हरिस् शेते<\/qt> इति जाते, तत्र <<स्तोः श्चुना श्चुः>> [[8.4.40]] इत्यनेन सकारस्य शकारे च कृते <qt>हरिश्शेते<\/qt> इति रूपम् ॥",
    "83037": "<w>नॄँ≍पाहीति । <\/w> <qt>नॄन् पाहि<\/qt> इत्यत्र <<नॄन् पे>> [[8.3.10]] इत्यनेन नस्य रुत्वे उकारलोपे <<अत्रानुनासिकः पूर्वस्य तु वा>> [[8.3.2]] इत्यनुनासिके, पक्षे <<अनुनासिकात्परोऽनुस्वारः>> [[8.3.4]] इत्यनुस्वारे <<खरवसानयोर्विसर्जनीयः>> [[8.3.15]] इति विसर्गे, <<कुप्वोः ≍क ≍पौ च>> [[8.3.37]] इत्युपध्मानीये च <qt>नॄँ≍पाहि<\/qt>, <qt>नॄंपाहि<\/qt> इति । उपध्मानीयाभावे सति विसर्गे <qt>नॄँः पाहि<\/qt>, <qt>नॄंः पाहि<\/qt> इति । पक्षे — <qt>नॄन्पाहि<\/qt> इति पञ्च रूपाणि । सूत्रे पे इत्यत्राकार उच्चारणार्थः । तेन <qt>नॄन् पुनाति<\/qt> इत्यादावपि पञ्च रूपाणि बोध्यानि ॥",
    "84039": "<w>क्षुभ्नादिष्विति ।<\/w> <<रषाभ्यां नो णः>> [[8.4.1]] इत्यतो ण इति, <<न भाभूपूकमिगमिप्यायीवेपाम्>> [[8.4.34]] इत्यतो नेति चानुवर्तते । तदाह - <w>णत्व नेति><\/w> । <qt>नरीनृत्यते ।<\/qt> नृत् धातोर्यङि, द्वित्वेऽभ्यासकार्ये, रीगागमे धातुत्वाल्लटस्तादेशे शपि, अनुबन्धलोपे, पररूपे टेरेत्वे <qt>नरीनृत्यते<\/qt> इति स्थितौ <<अट्कुप्वाङ्नुम्व्यवायेऽपि>> [[8.4.2]] इति णत्वे प्राप्ते <<क्षुभ्नादिषु च>> [[8.4.39]] इति णत्वनिषेधे सति <qt>नरीनृत्यते<\/qt> इति रूपम् । लिटि — <qt>नरीनृताञ्चक्रे<\/qt> । लुटि — <qt>नरीनृतिता<\/qt> । लृटि — <qt>नरीनृतिष्यते<\/qt> । लोटि — <qt>नरीनृत्यताम्<\/qt> । लङि — <qt>अनरीनृत्यत<\/qt> । विधौ — <qt>नरीनृत्येत<\/qt> । आशिषि — <qt>नरीनृतिषीष्ट<\/qt> । लुङि — <qt>अनरीनृतिष्ट<\/qt> । लृङि — <qt>अनरीनृतिष्यत<\/qt> इति । <qt>जरीगृह्यते ।<\/qt> ग्रह् धातोर्यङि ङित्वात्सम्प्रसारणे <<सम्प्रसारणाच्च>> [[6.1.108]] इति पूर्वरूपे <qt>गृह् य<\/qt> इति जाते <<सन्यङोः>> [[6.4.9]] इति द्वित्वेऽभ्यासत्वे, अभ्यासकार्ये, <<रीगृदुपधस्य च>> [[7.4.90]] इत्यभ्यासस्य रीगागमे, धातुत्वाल्लटस्ते प्रत्यये, शपि, अनुबन्धलोपे, <<अतो गुणे>> [[6.1.97]] इति पररूपे टेरेत्वे च कृते <qt>जरीगृह्यते<\/qt> इति रूपम् । <qt>जरीगृह्येते<\/qt>, <qt>जरीगृह्यन्ते<\/qt> । <qt>जरीगृह्यसे<\/qt>, <qt>जरीगृह्येथे<\/qt>, <qt>जरीगृह्यध्वे<\/qt> । <qt>जरीगृह्ये<\/qt>, <qt>जरीगृह्यावहे<\/qt>, <qt>जरीगृह्यामहे<\/qt> । लिटि — <qt>जरीगृहाञ्चक्रे<\/qt> । लुटी — <qt>जरीगृहिता<\/qt> । लृटि — <qt>जरीगृहिष्यते<\/qt> । लोटि — <qt>जरीगृह्यताम्<\/qt> । लङि — <qt>अजरीगृह्यत<\/qt> । लिङि — <qt>जरीगृह्येत<\/qt> । आशिषि — <qt>जरीगृहिषीष्ट<\/qt> । लुङि — <qt>अजरीगृहिष्ट<\/qt> । लृङि — <qt>अजरीगृहिष्यत<\/qt> । इति यङन्तप्रक्रिया ॥",
    "84040": "<w>सकारतवर्गयोरिति ।<\/w> अत्र स्थान्यादेशयोर्यथासङ्ख्यम्, निमित्तकार्यिणोस्तु न । <<शात्>> [[8.4.44]] इति ज्ञापकात् । <w> रामश्शेत इति । <\/w> <qt>रामश्शेते<\/qt> इति स्थितौ <<स्तोः श्चुना श्चुः>> [[8.4.40]] इत्यनेन सूत्रेण सकारस्य शकारेण सहात्र योगे सति सकारस्य शकारादेशे <qt>रामश्शेते<\/qt> इति रूपम्भवति । एवम् <qt>रामस्-चिनोति<\/qt> इत्यत्र चयोगे सकारस्य शकारादेशे <qt>रामश्चिनोति<\/qt> इति जायते । <qt>सत्-चित्<\/qt> इत्यवस्थायां प्रकृतसूत्रेण <qt>त्-<\/qt>इत्यस्य स्थाने <qt>च्<\/qt>- इत्यादेशे <qt>सच्चित्<\/qt> इति रूपम् । <qt>शार्ङ्गिन् जय<\/qt> इत्यत्र <<स्तोः श्चुना श्चुः>> [[8.4.40]] इत्यनेन <qt>न्<\/qt>-इत्यस्य स्थाने <qt>ञ्<\/qt>-इत्यादेशे <qt>शार्ङ्गिञ्जय<\/qt> इति रूपम् ॥",
    "84041": "<w>ष्टुना ष्टुरिति ।<\/w> अत्र 'स्तोः' इत्यनुवर्तते । पूर्ववदत्रापि कार्यिनिमित्तयोर्यथासङ्ख्यं न भवति । <<तोः षिः>> [[8.4.43]] इति ज्ञापकात् । <qt>रामस्-षष्ठः<\/qt> अत्र <<ष्टुना ष्टुः>> [[8.4.41]] इत्यनेन सकारस्य षकारयोगेन सकारस्य षकारादेशे <qt>रामष्षष्ठः<\/qt> इति रूपम् । एवं <qt>रामस् टीकते<\/qt> इत्यत्र टकारेण योगे सकारस्य षकारादेशे <qt>रामष्टीकते<\/qt> इति रूपम् । <qt>पेष्-ता<\/qt> इत्यत्र <<ष्टुना ष्टुः>> [[8.4.41]] इत्यनेन तकारस्य ष्टुत्वे <qt>पेष्टा<\/qt> इति जायते । <qt>तत्-टीका<\/qt> इति दशायां प्रकृतसूत्रेण <qt>त्<\/qt> इत्यस्य <qt>ट्<\/qt> इत्यादेशे <qt>तट्टीका<\/qt> इति रूपम् । <qt>चक्रिन्-ढौकसे<\/qt> इत्यत्र <<ष्टुना ष्टुः>> [[8.4.41]] इत्यनेन <qt>न्<\/qt> इत्यस्य <qt>ण्<\/qt> इत्यादेशे <qt>चक्रिण्ढौकसे<\/qt> इति रूपम्भवति ॥",
    "84042": "<w>नपदान्तादिति ।<\/w> <qt>षट्-सन्तः<\/qt>, <qt>षट्-ते<\/qt> इत्यत्र टवर्गस्य पदान्ते वर्तमानान्न ष्टुत्वम् । पदान्तादित्यस्यास्वीकारे <qt>ईट्-ते<\/qt> इत्यत्रापि निषेध आपद्येत । अतः सूत्रे तन्निवेशः आवश्यकः । <w>टोः किमिति ।<\/w> ननु <qt>सर्पिष्-तमम्<\/qt> इत्यत्र <<स्वादिष्वसर्वनामस्थाने>> [[1.4.17]] इत्यनेन पदसंज्ञायामत्र <<झलां जशोऽन्ते>> [[8.2.39]] इत्यनेन जश्त्वं स्यादिति चेन्न, <<ह्रस्वात् तादौ तद्धिते>> [[8.3.101]] इत्यनेन कृतस्य षत्वस्य जश्त्वदृष्ट्यासऽसिद्धत्वात् । टोर्ग्रहणाभावे षकारोऽप्यनुवर्तेत । तेन प्रकृतेऽपि निषेधः स्यात्तन्मा भूदिति टोर्ग्रहणम् । <w>षण्णामिति ।<\/w> <qt>षष्-नाम<\/qt> इत्यवस्थायां <<झलां जशोऽन्ते>> [[8.2.39]] इत्यनेन जश्त्वे <qt>षड्-नाम<\/qt> इति स्थितौ <!अनाम्नवतिनगरीणामिति वाच्यम्!> इत्यनेन पर्युदासात् (निषेधस्य निषेधात्) ष्टुत्वे <qt>षड्-नाम<\/qt> इति जाते <!प्रत्यये भाषायां नित्यम्<!> इति वार्त्तिकेन <qt>ड्<\/qt>-इत्यस्य नित्यानुनासिके सति, <qt>षण्णाम्<\/qt> इति रूपम्बोध्यम् । <w>षण्णवतिरिति ।<\/w> षडधिका नवतिरिति विग्रहः । <qt>षड्-नवतिः<\/qt> इत्यत्र <<न पदान्ताट्टोरनाम्>> [[8.4.42]] इति निषेधे प्राप्ते <!अनाम्नवतिनगरीणामिति वाच्यम्!> इत्यनेन पर्युदासात् ष्टुत्वे जाते <<यरोऽनुनासिकेऽनुनासिको वा>> [[8.4.45]] इत्यनेन पूर्वस्य <qt>ड्<\/qt>-इत्यस्यानुनासिके <qt>षण्णवतिः<\/qt> इति रूपम् । एवमेव <qt>षण्णगर्यः<\/qt> इत्यत्रापि बोध्यम् ॥",
    "84043": "<w>तोः षीति । <\/w> तवर्गस्य षकारे परे न ष्टुत्वम् । तेन <qt>सन्-षष्ठः<\/qt> इत्यत्र तवर्गान्तःपातिनो नकारस्य षकारे परे न ष्टुत्वम् ॥",
    "84044": "<w>विश्न इति ।<\/w> <qt>विश्-न<\/qt>, <qt>प्रश्-न<\/qt> इत्यत्र पूर्वसूत्रेण नकारस्य श्चुत्वे प्राप्ते <<शात्>> [[8.4.44]] इत्यनेन शात्परस्य तवर्गस्य — न-इत्यस्य — श्चुत्वं निषिध्यते । तेनात्र <qt>न्-<\/qt> इत्यस्य न <qt>ञ्-<\/qt> इत्यादेश इति भावः ॥",
    "84045": "<w>यरोनुनासिक इति ।<\/w> <<न पदान्ताट्टोरनाम्>> [[8.4.42]] इत्यतः पदान्तादित्यनुवर्तते । तच्च षष्ठ्यन्ततया विपरिणम्यते तदाह — <w>यरः पदान्तस्येति । <\/w> <qt>एतद्-मुरारिः<\/qt> इति स्थितौ <<यरोनुनासिकेऽनुनासिको वा>> [[8.4.45]] इति सूत्रेण समेष्वनुनासिकेषु प्राप्तेषु सत्सु <<स्थानेऽन्तरतमः>> [[1.1.50]] इत्यनेन दस्य दन्त्यत्वात् दन्त्येषु चानुनासिकान्तःपातिनः नस्यैव विद्यमानत्त्वान्नकारे विकल्पेन जाते <qt>एतन्मुरारिः<\/qt> इति सिद्धम् । पक्षे — <w>एतद्मुरारिः<\/w> इति । एष चासौ मुरारिः इति कर्मधारयसमासोऽत्र बोध्यः ।  <w>प्रत्यये भाषायामिति । <\/w> प्रत्यये अनुनासिकात्मके परे लोके नित्यमनुनासिकः स्यादित्यर्थः । <w>तन्मात्रमिति <\/w> । तत्प्रमाणमस्येति तन्मात्रम्; <<प्रमाणे द्वयसज्दघ्नञ्मात्रचः>> [[5.2.37]] इत्यनेन मात्रच्प्रत्ययः । <qt>तद्-मात्रम्<\/qt> इत्यवस्थायाम् <!प्रत्यये भाषायां नित्यम्!> इत्यनेन स्थानत आन्तर्यमाश्रित्य दकारस्य स्थाने नकारे जाते <w>तन्मात्रम्<\/w> इति निष्पन्नम् । <w>चिन्मयमिति । <\/w> चिदेव <qt>चिन्मात्रम्<\/qt>, अत्र <<नित्यं वृद्धशरादिभ्यः>> [[4.3.144]] इत्यत्र नित्यमिति योगविभागात्ताद्रूप्ये मयट् । प्रक्रिया तु पूर्ववद्बोध्या ॥",
    "84046": "<w> वाप्यश्व इति । <\/w> वाप्यामश्वः वाप्यश्वः, <qt>वापी-अश्व<\/qt> इति वार्तिकेन निषिध्यते । अतोऽत्र न प्रकृतिभावः, किन्तु <<इको यणचि>> [[6.1.77]] इत्यनेन यणि <qt>वाप्यश्वः<\/qt> इति रूपम् ॥",
    "84047": "",
    "84053": "",
    "84055": "",
    "84058": "<w>स्पष्टमिति ।<\/w> अनुवर्त्यपदान्तराभावादिति भावः ।  अनुस्वारस्य परसवर्णः भवति ययि परे इत्यर्थः ॥ <w> शान्त इति ।<\/w> <qt>शाम्-त<\/qt> इति स्थिते अत्र <<नश्चापदान्तस्य झलि>> [[8.3.24]] इत्यनेन म् इत्यस्यानुस्वारे कृते <qt>शां-तः<\/qt> इति जाते <<अनुस्वारस्य ययि परसवर्णः>> [[8.4.58]] इत्यनेन परसवर्णे नकारे विहिते <qt>शान्तः<\/qt> इति सिद्धम् । एवमेव <qt>अङ्कितः<\/qt>, <qt>अञ्चितः<\/qt>, <qt>कुण्ठितः<\/qt>, <qt>गुम्फितः<\/qt> इत्यत्रापि बोध्यम् ॥",
    "84059": "<w>वा पदान्तस्येति । <\/w> <<अनुस्वारस्य ययि परसवर्णः>> [[8.4.58]] इति सम्पूर्णं सूत्रमनुवर्तते । <qt>त्वम्-करोषि<\/qt> इति स्थिते <<मोऽनुस्वारः>> [[8.3.23]] इत्यनेन पदान्तस्य मस्यानुस्वारे विहिते सति तस्य स्थाने <<वा पदान्तस्य>> [[8.4.59]] इत्यनेन विकल्पेन परस्य ककारस्य सवर्णे क् ख् ग् घ् ङ् इति सर्वस्मिन् प्राप्ते <<स्थानेऽन्तरतमः>> [[1.1.50]] इत्यनेन अनुस्वारस्य नासिकास्थानत्वात् तत्स्थानतुल्यो ङकारो जातः । तेन <qt>त्वङ्करोषि<\/qt> इति भवति । पक्षे अनस्वारात्मकम् <qt>त्वं करोषि<\/qt> इति रूपम् ॥",
    "84060": "<w>तोर्लीति । <\/w> <<अनुस्वारस्य ययि परसवर्णः>> [[8.4.58]] इत्यतः परसवर्ण इत्यनुवर्तते तदाह — <w> परसवर्ण इति ।<\/w> <qt>तद्-लयः<\/qt> इत्यत्र <<तोर्लि>> [[8.4.60]] इत्यनेन तवर्गान्तःपातिनो दस्य स्थाने परसवर्णः (परनिमित्तभूतलकारसवर्णः) ल एव जातः । तेन <qt>तल्लयः<\/qt> इति सिद्धम् । तस्य लयः तल्लय इति विग्रहोऽत्र बोध्यः । <w>विद्वाल्ँलिखतीति ।<\/w> <qt>विद्वान्-लिखति<\/qt> इति स्थिते नकारस्य स्थानिनोऽनुनासिकस्य परसवर्णो लकारो भवन् आन्तर्यादनुनासिक एव लकारो जातस्तेन <qt>विद्वाल्ँलिखति<\/qt> इति सिद्धम् ॥",
    "84061": "<w>उदः स्थास्तस्म्भोरिति ।<\/w> एकदेशे स्वरितत्वप्रतिज्ञानात् <<अनुस्वारस्य ययि परसवर्णः>> [[8.4.58]] इत्यत्रस्थं समासनिर्दिष्टमपि सवर्णग्रहणमिह निकृष्य सम्बध्यते । उद उति पञ्चमी । अतः <<तस्मादित्युत्तरस्य>> [[1.1.67]] इति परिभाषया उदः परयोः इति लभ्यते । तदाह — <w>उदः परयोरिति ।<\/w> <qt>उद्-स्थानम्<\/qt>, <qt>उद्-स्तम्भनम्<\/qt> इति स्थिते । अत्र उदः परयोः स्था इत्यस्य स्तम्भ इत्यस्य च पूर्वसवर्णः - दकारसवर्णः प्राप्तः । तत्र <<आदेः परस्य>> [[1.1.54]] इति परिभाषया स्थास्तम्भोराद्यवयवस्य सकारस्यैव भवति । तत्र पूर्वदकारसवर्णाश्च — तथदधनाः पञ्चैव । दन्तस्थानसाम्यात्, स्पृष्टप्रयत्नसाम्याच्च । न तु ऌकारः सकारश्च । तयोः स्थानसान्येऽपि विवृतप्रयत्नत्वात् । नापि लकारः ईषत्स्पृष्टत्वात् । एतदतिरिक्ताश्च सर्वे वर्णाः भिन्नस्थानिकत्वान्न दकारसवर्णाः । एवञ्च पूर्वनिमित्रभूतदकारसवर्णाः तथदधनाः पञ्चापि सकारस्य प्राप्ताः । तत्र सकारस्य विवारश्वासाघोषमहाप्राणवतः सादृश्यात् तत्स्थाने तादृक् विवारश्वासाघोषमहाप्राणवान् थ् एव लभ्यते । तेन सस्य थकारादेशे <qt>उद् थ् थानम्<\/qt>, <qt>उद् थ् तम्भनम्<\/qt> इति जाते <<झरो झरि सवर्णे>> [[8.4.65]] इत्यनेन दकारोत्तवर्तिनः थकारस्य विकल्पेन लोेपे <<खरि च>> [[8.4.55]] इत्यनेन दकारस्य चर्त्वे <qt>उत्थानम्<\/qt>, <qt>उत्तम्भनम्<\/qt> इति भवतः । पक्षे <qt>उत्थ्थानम्<\/qt>, <qt>उत्थ्तम्भनम्<\/qt> इत्येव, न तु थकारस्य चर्त्वम् । चर्त्वं प्रति थकारस्यासिद्धत्वात् ॥",
    "84062": "<w> झयो ह इति<\/w> झयः इति पञ्चमी । परस्येत्यध्याहार्यम् । ह इति षष्ठौ । <<उदः स्थास्तम्भोः पूर्वस्य>> [[8.4.61]] इत्यतः पूर्वस्येति, <<अनुस्वारस्य ययि परसवर्णः>> [[8.4.58]] इत्यतः सवर्ण इति चानुवर्तते, तदेवाह — <w>झय परस्येत्यादिना । <\/w> <w>वाग्घरिरिति । <\/w> <qt>वाक्-हरिः<\/qt> इति स्थिते, अत्र <<झलां जशोऽन्ते>> [[8.2.39]] इत्यनेन जश्त्वे गकारे कृते झय्-प्रत्याहारान्तःपातिनो गकारात् परस्य हकारस्य पूर्वसवर्णः — गकारसवर्णाः क्, ख्, ग्, घ्, ङ् इति प्राप्ताः । तत्र हकारेण संवारनादघोषमहाप्राणवता तुल्यः संवारनादघोषमहाप्राणवान् घकारः विकल्पेन हकारस्य स्थाने जातः । तेन <qt>वाग्घरिः<\/qt> इति रूपं जायते । पक्षे <qt>वाग्हरिः<\/qt> इति भवति ।",
    "84063": "<w>शश्छोटीति ।<\/w> <<झयो होऽन्यतरस्याम्>> [[8.4.62]] इत्यतः झयः इति पञ्चम्यन्तमनुवर्तते । शः इति षष्ठ्येकवचनम् । तदाह <w>झयः परस्येत्यादीना ।<\/w> <qt>तद्-शिवः<\/qt> इति स्थितेऽत्र दकारस्य <<स्तोः श्चुना श्चुः>> [[8.4.40]] इत्यनेन सूत्रेण श्चुत्वे - जकारे कृते, तस्य जकारस्य <<खरि च>> [[8.4.55]] इत्यनेन चकारे कृते <qt>तच्-शिवः<\/qt> इति जाते, तदनन्तरम् <<शश्छोटि>> [[8.4.63]] इत्यनेन झयन्तःपातिनश्चकारात्परस्य शस्य अट्प्रत्याहारान्तःपातिनि शकारोत्तरवर्तिनीकारे परे छत्वे च विहिते <qt>तच्छिवः<\/qt> इति निष्पन्नम् । छत्वाभावे <qt>तच् शिवः<\/qt> इति भवति । <w>छत्वममीति ।<\/w> <<शश्छोऽटि>> [[8.4.63]] इति सूत्रे अटीति विहाय अमीति वक्तव्यमित्यर्थः । <<शश्छोऽमि>> इति सूत्रं पठनीयमिति यावत् । <w> तच्छ्लोकेनेति ।<\/w> <qt>तद्-श्लोकेन<\/qt> इत्यत्र <<स्तोः श्चुना श्चुः>> [[8.4.40]] इत्यनेन दकारस्य जकारे कृते <<खरि च>> [[8.4.55]] इत्यनेन चकारे <qt>तच्-श्लोकेन<\/qt> इत्यवस्थायां <!छत्वममीति वाच्यम्!> इति वार्त्तिकेन शस्य छत्वे च कृते <qt>तच्छ्लोकेन<\/qt> इति सिद्ध्यति । पक्षे <qt>तच्श्लोकेन<\/qt> इति ।",
    "84065": ""
}